{
    "id": 21,
    "name": "Citt\u00e0 del Capo",
    "historical_info": "Situata all'estremit\u00e0 meridionale del continente, Citt\u00e0 del Capo \u00e8 il pi\u00f9 antico insediamento europeo in Sudafrica. Nel 1652 la Compagnia Olandese delle Indie Orientali stabil\u00ec una stazione di scalo per le sue navi sulle coste della Table Bay, un porto naturale situato a nord-ovest del Capo di Buona Speranza con accesso ad acqua dolce. Nel giro di pochi anni i coloni olandesi si avventurarono al di fuori dei fortini e cominciarono a stabilire insediamenti agricoli, utilizzando schiavi africani importati per lavorare la terra. I nativi locali (i Khoekhoe, che gli olandesi chiamavano \"ottentotti\") non furono ridotti in schiavit\u00f9: in effetti, molti di loro vissero fianco a fianco con i coloni e ci furono addirittura dei matrimoni misti. Alla fine del secolo la cittadina contava circa 200 case e un porto fiorente.Nel XVIII secolo il porto continu\u00f2 a crescere sia in dimensioni sia per importanza strategica, dal momento che la sua posizione permetteva agli olandesi di controllare il Capo di Buona Speranza, la principale via di comunicazione marittima tra l'Europa e l'Estremo Oriente. Gli inglesi cercarono di occupare il porto nel 1781, durante la rivoluzione americana, ma i francesi riuscirono a batterli sul tempo e a stabilire una guarnigione per aiutare gli olandesi a respingere il controllo britannico.Man mano che il secolo volgeva al termine il dominio dei mari diede all'Inghilterra un potere sempre maggiore sulle colonie africane. Il possesso di Citt\u00e0 del Capo pass\u00f2 dagli olandesi agli inglesi e viceversa pi\u00f9 volte, finch\u00e9 nel 1814 la Gran Bretagna non si impossess\u00f2 definitivamente della colonia. Gli inglesi liberarono gli schiavi nel 1834. In pochi anni la popolazione della giovane citt\u00e0 raggiunse i 20.000 abitanti. Nel 1870 furono scoperti diamanti nell'entroterra, e circa 16 anni pi\u00f9 tardi anche l'oro. Questo port\u00f2 a una massiccia invasione di cercatori e di altre figure il cui scopo era sviluppare (o depredare) la citt\u00e0 e le terre circostanti.All'inizio del XX secolo esplose la Seconda Guerra Boera (1899-1902) tra gli inglesi e le repubbliche boere. A seconda delle fonti storiche, questo conflitto \u00e8 stato descritto come una lotta giusta per porre fine alla tirannia inglese sul popolo di origine olandese, una ribellione degli Afrikaans che volevano continuare a schiavizzare e opprimere la gente di colore o un gioco di potere tra avidi politicanti che volevano mettere le mani sulle ricche miniere d'oro e di diamanti. La guerra fu lunga e aspra: sebbene i combattimenti si svolgessero nell'entroterra, la citt\u00e0 ebbe un'importante funzione di base militare per gli inglesi, che ne svilupparono l'industria per rifornirsi di materiale bellico e altri approvvigionamenti.Nel 1910 le colonie britanniche di Cape Colony, Transvaal, Natal e Orange River formarono l'Unione del Sudafrica, con Citt\u00e0 del Capo come capitale. Nel XX secolo gli abitanti di origine europea aumentarono i loro sforzi per proteggersi da quella che consideravano una minaccia crescente, e cio\u00e8 la possibilit\u00e0 di venire sopraffatti dai nativi africani. Odiose leggi di segregazione relegarono i cittadini di colore in una posizione subordinata, con accesso limitato all'educazione e al mercato del lavoro, praticamente privi di voce pubblica e senza pi\u00f9 controllo della loro vita. La lotta per l'uguaglianza si intensific\u00f2 nel corso del secolo: oltre alla resistenza interna, il governo bianco dovette vedersela con sanzioni sempre pi\u00f9 severe imposte delle altre nazioni del mondo. Nel 1990 il sistema basato sull'apartheid arriv\u00f2 al collasso. Citt\u00e0 del Capo e l'intero Sudafrica assistettero all'elezione a presidente di Nelson Mandela, primo nero della storia a ricoprire tale carica.L'odierna Citt\u00e0 del Capo \u00e8 una citt\u00e0 vibrante di vita, in rapida espansione. Le conseguenze di tanti anni di conflitti interrazziali si fanno ancora sentire, cos\u00ec come la povert\u00e0 e la mancanza d'istruzione di una buona parte degli abitanti nativi. Tuttavia, la nazione \u00e8 riuscita a superare con pochissima violenza la transizione dall'apartheid a una democrazia quasi universale (e di questo si deve ringraziare in grande parte il genio di Nelson Mandela). Sebbene la citt\u00e0 debba affrontare le molte sfide tipiche di ogni metropoli moderna, a cui si aggiungono alcuni problemi peculiari, il futuro di Citt\u00e0 del Capo resta luminoso.",
    "category": "Citt\u00e0-stato marittime"
}