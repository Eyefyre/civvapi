{
    "id": 50,
    "name": "Buenos Aires",
    "historical_info": "Buenos Aires, pe\u0142ne energii i uwodzicielskie miasto rozci\u0105gaj\u0105ce si\u0119 z p\u00f3\u0142nocy na po\u0142udnie wzd\u0142u\u017c Rio de la Plata i zajmuj\u0105ce powierzchni\u0119 ponad 120 km kw., od stuleci jest bram\u0105 do Argentyny. Portenos, jak nazywaj\u0105 sami siebie pochodz\u0105cy z r\u00f3\u017cnych stron \u015bwiata mieszka\u0144cy miasta, posiadaj\u0105 z\u0142o\u017con\u0105 i bogat\u0105 to\u017csamo\u015b\u0107 kulturow\u0105 czerpi\u0105c\u0105 inspiracj\u0119 z tradycji hiszpa\u0144skiej, portugalskiej, w\u0142oskiej, niemieckiej, irlandzkiej, polskiej, \u017cydowskiej, a tak\u017ce tubylczej. Miasto cz\u0119sto okre\u015blane jest mianem Pary\u017ca Ameryki Po\u0142udniowej. Jego styl \u017cycia i architektura s\u0105 najbardziej europejskie ze wszystkich miast na p\u00f3\u0142kuli po\u0142udniowej. Jego mapa stanowi mozaik\u0119 r\u00f3wnie zr\u00f3\u017cnicowan\u0105, jak jego mieszka\u0144cy, kuchnia i muzyka. Buenos Aires jest - co nie zaskakuje - najcz\u0119\u015bciej odwiedzanym miastem Ameryki Po\u0142udniowej (wyprzedzaj\u0105c nawet Rio de Janeiro).Miasto za\u0142o\u017cy\u0142a w 1536 r. hiszpa\u0144ska ekspedycja, nadaj\u0105c mu nazw\u0119 Ciudad de Nuestra Senora Santa Maria del Buen Ayre (\"Miasto Naszej Pani Maryi Panny Pomy\u015blnych Wiatr\u00f3w\"). Gdy Argentyna w 1816 r. uzyska\u0142a niepodleg\u0142o\u015b\u0107, kosmopolityczne miasto sta\u0142o si\u0119 jej stolic\u0105. W latach 1880-1940 stanowi\u0142o ono schronienie dla uciekaj\u0105cych przed politycznymi, religijnymi, ideologicznymi i artystycznymi prze\u015bladowaniami w Europie. Od g\u0142odnych Irlandczyk\u00f3w po pobo\u017cnych \u017byd\u00f3w i rosyjskich zwolennik\u00f3w cara - ka\u017cda fala imigrant\u00f3w przynosi\u0142a ze sob\u0105 swoje tradycje i umiej\u0119tno\u015bci, wzbogacaj\u0105c kulturow\u0105 mieszank\u0119 i czyni\u0105c Buenos Aires pod tym wzgl\u0119dem godnym rywalem dla ka\u017cdej ze \u015bwiatowych stolic.Nic chyba nie odzwierciedla wyj\u0105tkowego kulturowego zr\u00f3\u017cnicowania miasta tak dobrze jak tango. Pojawi\u0142o si\u0119 ono w Buenos Aires pod koniec lat 80. XIX w. i jest po\u0142\u0105czeniem wielu r\u00f3\u017cnych ta\u0144c\u00f3w. \u0106wiczone w szko\u0142ach ta\u0144ca, parkach, na otwartych placach i salach balowych sta\u0142o si\u0119 narodowym ta\u0144cem \u0142\u0105cz\u0105cym w sobie eleganck\u0105 rezerw\u0119 i ogromn\u0105 pasj\u0119. Niewiele ta\u0144c\u00f3w tak bardzo kojarzonych jest z konkretnym miejscem, jak tango z Buenos Aires, dusz\u0105 Argentyny.",
    "category": "Kulturowe pa\u0144stwa-miasta"
}