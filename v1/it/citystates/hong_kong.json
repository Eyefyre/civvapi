{
    "id": 27,
    "name": "Hong Kong",
    "historical_info": "Una citt\u00e0-stato nella sua forma pi\u00f9 pura, Hong Kong \u00e8 un'enorme megalopoli sulla costa meridionale della Cina: la citt\u00e0 e i territori circostanti sono abitati da pi\u00f9 di sette milioni di persone, ma una volta ospitavano solo piccoli insediamenti, compresi quelli costruiti dagli esploratori stranieri. Durante il regno della dinastia cinese Qing, nel XIX secolo, le relazioni commerciali con l'Inghilterra si interruppero a causa, tra l'altro, della crescente preoccupazione circa l'importazione di oppio indiano in Cina. L'Inghilterra aveva sperato di controbilanciare il costo sempre crescente del t\u00e8 cinese importato con l'esportazione in Cina di oppio proveniente dalle sue colonie indiane. Ma i governanti Qing si opposero all'idea e cercarono di requisire i carichi in arrivo, scatenando nel 1839 la Prima Guerra dell'oppio.L'Inghilterra, una delle pi\u00f9 grandi potenze navali dell'epoca, non ebbe difficolt\u00e0 a sconfiggere le forze cinesi e a occupare l'isola di Hong Kong. Dopo quasi 3 anni di conflitto, il Trattato di Nanchino del 1842 le assicur\u00f2 molte riparazioni di guerra, tra cui il controllo di Hong Kong. Dopo aver prosperato come colonia britannica per pi\u00f9 di 150 anni, Hong Kong \u00e8 stata finalmente restituita alla Cina nel 1997, con un passaggio pacifico dei poteri e la creazione di una regione a statuto speciale. Oggi Hong Kong si distingue per il suo paesaggio urbano denso e il profilo pieno di grattacieli e di strutture illuminate. Nonostante la Repubblica Popolare Cinese abbia un governo comunista, Hong Kong mantiene un proprio sistema autonomo di amministrazione che supporta totalmente il libero mercato, tanto che la citt\u00e0 \u00e8 considerata uno dei centri finanziari pi\u00f9 importanti del mondo.",
    "category": "Citt\u00e0-stato mercantili"
}