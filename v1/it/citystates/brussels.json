{
    "id": 12,
    "name": "Bruxelles",
    "historical_info": "Bruxelles fu fondata ufficialmente sulle rive della Senna nel 979 d.C., quando Carlo di Lorena, un discendente di Carlo Magno, costru\u00ec le prime fortificazioni permanenti intorno a una piccola cappella cattolica e al villaggio a essa associato. All'inizio la citt\u00e0 si estendeva lungo il fiume ed era a rischio costante di inondazioni: da questo deriva il suo nome olandese Broeksel, letteralmente \"casa nella palude\". Le mura cittadine, costruite e ampliate dall'XI al XIV secolo, consentirono a Bruxelles di sperimentare un lungo periodo di crescita ed espansione pacifica, piuttosto raro per quei tempi.La pace termin\u00f2 violentemente nel 1695, quando Luigi XIV di Francia invi\u00f2 le sue truppe e bombard\u00f2 la citt\u00e0 con l'artiglieria, distruggendone con un solo attacco quasi un terzo e radendo al suolo il Palazzo Grande. Questo \u00e8 ancor oggi l'evento pi\u00f9 violento nella storia di Bruxelles. L'invasione port\u00f2 a una \"francesizzazione\" dell'intera regione, sia per la cultura sia per il linguaggio. Nel 1830 le province francofone del sud del Regno Unito dei Paesi Bassi si staccarono da quelle di lingua olandese con la rivoluzione belga. Il conflitto ebbe luogo per la maggior parte a Bruxelles. In seguito all'indipendenza del Belgio, il nuovo re Leopoldo I diede il via a una serie di opere titaniche per abbattere le vecchie mura e costruire edifici pi\u00f9 moderni. L'impresa fu ulteriormente giustificata dal fatto che la Senna, una volta risorsa vitale per la citt\u00e0, a questo punto si era trasformata in un grave problema sanitario: l'intera area del fiume fu cos\u00ec ricoperta.Grazie alla sua politica di assoluta neutralit\u00e0 Bruxelles riusc\u00ec a superare le due guerre mondiali con pochi danni, nonostante sia stata invasa dai tedeschi in entrambe le occasioni. Proprio in virt\u00f9 della sua tradizione di neutralit\u00e0 la citt\u00e0 \u00e8 diventata nei tempi moderni un centro di politica internazionale, nonch\u00e9 capitale di fatto dell'Unione Europea e quartier generale della NATO. L'unica controversia in una citt\u00e0 altrimenti pacifica riguarda le leggi che regolano i confini linguistici tra le municipalit\u00e0 di lingua francese e quella di lingua olandese, una tensione che peraltro si rispecchia nell'intero Belgio.",
    "category": "Citt\u00e0-stato acculturate"
}