{
    "id": 5,
    "name": "Islam",
    "summary": "La seconda religione pi\u00f9 diffusa nel mondo, l'Islam, si basa sulla credenza che esista un unico vero Dio, Allah, che ha reso manifesta la propria volont\u00e0 attraverso una serie di profeti. Il pi\u00f9 importante di questi, Maometto, fece testimonianza delle parole di Dio nel libro sacro dei musulmani, il Corano.Nato nella citt\u00e0 della Mecca (nell'attuale Arabia Saudita) nel 570 d.C., Maometto crebbe come mercante e in seguito lavor\u00f2 come pastore. All'et\u00e0 di 40 anni ebbe visioni di Dio e riport\u00f2 le sue parole testuali nel Corano. Da quel momento Maometto si dedic\u00f2 alla predicazione, insegnando ai seguaci che l'unica via per la salvezza era consacrare se stessi interamente a Dio attraverso preghiere quotidiane e la stretta osservanza delle sue leggi. I cinque pilastri dell'Islam, il complesso di regole attraverso cui si pu\u00f2 ottenere la salvezza, indica per sommi capi che non c'\u00e8 divinit\u00e0 all'infuori di Dio, e che Maometto \u00e8 il suo profeta; che si deve pregare ogni giorno in cinque orari prestabiliti; che occorre aiutare i bisognosi; che durante il mese del Ramadan \u00e8 obbligatorio digiunare dall'alba al tramonto; che almeno una volta nella vita si deve fare un pellegrinaggio alla Mecca durante il mese sacro di Dhu al-Hijjah.Come accadde a molte nuove religioni, anche Maometto e i suoi seguaci incontrarono molta resistenza. Ciononostante, a partire dalla sua morte avvenuta nel 632 d.C., il messaggio di Maometto si \u00e8 diffuso in tutto il Medio Oriente. Da allora l'Islam si \u00e8 diviso in molte fazioni diverse: le pi\u00f9 importanti sono i Sunniti e gli Sciiti. Bench\u00e9 uniti dai capisaldi del loro credo, queste sette si differenziano nell'interpretazione di chi avrebbe dovuto guidare l'Islam dopo la morte di Maometto."
}