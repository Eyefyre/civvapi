{
    "id": 58,
    "name": "Wellington",
    "historical_info": "Wed\u0142ug maoryskich legend Kupe, w\u00f3dz Hawaiki, przyby\u0142 na Wysp\u0119 P\u00f3\u0142nocn\u0105 Nowej Zelandii ok. roku 925 na \u0142odzi canoe, przebywszy zdradzieckie morza pe\u0142ne potwor\u00f3w i demon\u00f3w. Jakkolwiek nie by\u0142o naprawd\u0119, faktem jest, i\u017c we wrze\u015bniu 1839 r. wyprawa londy\u0144skiej firmy New Zealand Company za\u0142o\u017cy\u0142a u uj\u015bcia rzeki Hutt baz\u0119 wy\u0142adunkow\u0105. W nast\u0119pnym roku z Anglii przyp\u0142yn\u0105\u0142 statek wioz\u0105cy 150 osadnik\u00f3w, lecz pierwotne miejsce przybicia do brzegu okaza\u0142o si\u0119 zbyt grz\u0105skie i podmok\u0142e, wi\u0119c podr\u00f3\u017cnicy przenie\u015bli osad\u0119 na drug\u0105 stron\u0119 zatoki i nazwali j\u0105 Wellington (na miejscu pierwszego zej\u015bcia na brzeg znajduje si\u0119 teraz miasteczko Petone). W 1865 roku miasto zosta\u0142o og\u0142oszone now\u0105 stolic\u0105 kolonii, detronizuj\u0105c tym samym Auckland, kt\u00f3re zosta\u0142o wybrane na siedzib\u0119 w\u0142adz w roku 1841. Rz\u0105d kolonii uzna\u0142, \u017ce Wellington dzi\u0119ki wspania\u0142ej przystani i centralnemu po\u0142o\u017ceniu b\u0119dzie lepiej sprawowa\u0142o t\u0119 funkcj\u0119.Wellington znajduje si\u0119 przy Cie\u015bninie Cooka, w\u015br\u00f3d wzg\u00f3rz na po\u0142udniowy zach\u00f3d od zatoki. Kapitan Kr\u00f3lewskiej Marynarki Wojennej, James Cook, podczas swojej pierwszej wyprawy w poszukiwaniu owianego legendami kontynentu Terra Australis w roku 1770 dotar\u0142 do wysp Nowej Zelandii. Przep\u0142yn\u0105\u0142 dooko\u0142a i nani\u00f3s\u0142 na map\u0119 ca\u0142\u0105 lini\u0119 brzegow\u0105 oraz zwr\u00f3ci\u0142 uwag\u0119 na istnienie wygodnie po\u0142o\u017conej zatoki, kt\u00f3ra idealnie nadawa\u0142a si\u0119 na za\u0142o\u017cenie przystani. Przez wi\u0119kszo\u015b\u0107 swej historii zajmuj\u0105ce 70 kilometr\u00f3w kwadratowych kotwicowisko by\u0142o znane pod nazw\u0105 Port Nicholson. Po przeniesieniu stolicy przysta\u0144 Wellington sta\u0142a si\u0119 najwa\u017cniejszym portem na wyspie, obs\u0142uguj\u0105c zar\u00f3wno jednostki brytyjskiej marynarki wojennej, jak i okr\u0119ty kupieckie. Dzi\u015b miasto jest najwi\u0119kszym portem kontenerowym w regionie, a w przemys\u0142owych przedmie\u015bciach Seaview znajduje si\u0119 du\u017cy terminal naftowy. W 1895 r. firma Union Steamship Company utworzy\u0142a regularn\u0105 tras\u0119 z i do portu, a Wellington sta\u0142o si\u0119 g\u0142\u00f3wnym terminalem przewozowym w okolicy.",
    "category": "Nadmorskie pa\u0144stwa-miasta"
}