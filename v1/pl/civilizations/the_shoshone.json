{
    "id": 41,
    "name": "Szoszoni|Szoszon\u00f3w|Szoszonom|Szoszon\u00f3w|Szoszonami|Szoszonach",
    "icon": "https://eyefyre.github.io/civvapi/images/civ_icons/the_shoshone.png",
    "dawn_of_man": "B\u0105d\u017a b\u0142ogos\u0142awiony, m\u0105dry i straszliwy wodzu Pocatello, przes\u0142awny przyw\u00f3dco Szoszon\u00f3w. Jako m\u0142ody w\u00f3dz stawi\u0142e\u015b czo\u0142a napieraj\u0105cej fali ameryka\u0144skich osadnik\u00f3w przy zachodniej granicy \u00f3wczesnych Stan\u00f3w Zjednoczonych. Zosta\u0142e\u015b zmuszony do obrony ziem rodowych Szoszon\u00f3w przed niewyczerpanym strumieniem imigrant\u00f3w i zasia\u0142e\u015b strach w sercach wszystkich, kt\u00f3rzy zapragn\u0119li zagarn\u0105\u0107 ziemie twoich wsp\u00f3\u0142plemie\u0144c\u00f3w. Po latach zawieruchy zr\u0119cznie unikn\u0105\u0142e\u015b bezpo\u015bredniego starcia z wojskami rz\u0105du Stan\u00f3w Zjednoczonych i wynegocjowa\u0142e\u015b seri\u0119 pakt\u00f3w w nadziei na zapewnienie Szoszonom trwa\u0142ego pokoju.Wielce szanowny Pocatello, tw\u00f3j lud zn\u00f3w pragnie twego przyw\u00f3dztwa. Czy podbijesz wrog\u00f3w i wygnasz ich ze swych ziem? Czy mo\u017ce wkroczysz na \u015bcie\u017ck\u0119 dyplomacji i handlu? Czy zbudujesz cywilizacj\u0119, kt\u00f3ra przetrwa pr\u00f3b\u0119 czasu?",
    "unique_buildings": [],
    "unique_units": [
        {
            "name": "Tropiciele|Tropicieli|Tropicielom|Tropicieli",
            "url": "https://eyefyre.github.io/civvapi/v1/pl/units/pathfinder.json"
        },
        {
            "name": "Konni Komancze|Konnych Komancz\u00f3w|Konnym Komanczom|Konnych Komancz\u00f3w",
            "url": "https://eyefyre.github.io/civvapi/v1/pl/units/comanche_riders.json"
        }
    ],
    "city_names": [
        "Moson Kahni",
        "Te-Moak",
        "Agaidika|Agaidiki|Agaidice|Agaidik\u0119|Agaidik\u0105|Agaidice",
        "Goshute",
        "Pohokwi",
        "Washakie",
        "Timbisha|Timbishy|Timbishy|Timbish\u0119|Timbish\u0105|Timbishy",
        "Hukandeka|Hukandeki|Hukandece|Hukandek\u0119|Hukandek\u0105|Hukandece",
        "Duckwater",
        "Tukudeka|Tukudeki|Tukudece|Tukudek\u0119|Tukudek\u0105|Tukudece",
        "Kuchundeka|Kuchundeki|Kuchundece|Kuchundek\u0119|Kuchundek\u0105|Kuchundece",
        "Yomba|Yomby|Yombie|Yomb\u0119|Yomb\u0105|Yombie",
        "Kamudeka|Kamudeki|Kamudece|Kamudek\u0119|Kamudek\u0105|Kamudece",
        "Ely",
        "Yambadeka|Yambadeki|Yambadece|Yambadek\u0119|Yambadek\u0105|Yambadece",
        "Nampa|Nampy|Nampie|Nampa|Namp\u0105|Nampie",
        "Bannock",
        "Yahandeka|Yahandeki|Yahandece|Yahandek\u0119|Yahandek\u0105|Yahandece",
        "Tetadeka|Tetadeki|Tetadece|Tetadek\u0119|Tetadek\u0105|Tetadece",
        "Deheyaeka|Deheyaeka|Deheyaeka|Deheyaeka|Deheyaeka|Deheyaeka",
        "Pengwideka|Pengwideki|Pengwidece|Pengwidek\u0119|Pengwidek\u0105|Pengwidece",
        "Winnemucca",
        "Skull Valley",
        "Big Pine",
        "Duck Valley"
    ],
    "spy_names": [
        "Cameahwait",
        "Ondongarte",
        "Queenah",
        "Pugweenee",
        "Sacajawea",
        "Sagwitch",
        "Sanpitch",
        "Tetoharsky",
        "Tuziyammo",
        "Mugwayan"
    ],
    "historical_info": [
        {
            "heading": "Historia",
            "text": "\u201eNie m\u00f3wi\u0119 twoim j\u0119zykiem, a ty nie m\u00f3wisz moim. Mimo to jednak rozumiem ci\u0119. Nie musz\u0119 na\u015bladowa\u0107 twych krok\u00f3w, je\u015bli widz\u0119 \u015blady twoich st\u00f3p\u201d. Niestety, to szoszo\u0144skie przys\u0142owie nie potwierdzi\u0142o si\u0119, gdy na ziemie Indian przyby\u0142 bia\u0142y cz\u0142owiek. Plemi\u0119 Szoszon\u00f3w zrodzi\u0142o si\u0119 z po\u0142\u0105czenia rozmaitych miejscowych lud\u00f3w, kt\u00f3re od tysi\u0119cy lat zamieszkiwa\u0142y zachodni\u0105 cz\u0119\u015b\u0107 Ameryki P\u00f3\u0142nocnej. J\u0119zyk szoszo\u0144ski, jeden z j\u0119zyk\u00f3w uto-azteckich, by\u0142 ich najwi\u0119kszym wyr\u00f3\u017cnikiem. Sta\u0142 si\u0119 tak popularny, \u017ce mimo rozmaito\u015bci dialekt\u00f3w cz\u0142onkowie odleg\u0142ych od siebie plemion mogli ze sob\u0105 z \u0142atwo\u015bci\u0105 rozmawia\u0107. W czasach, gdy by\u0142o ich najwi\u0119cej, Szoszoni zamieszkiwali tereny od p\u00f3\u0142nocnego Idaho po p\u00f3\u0142nocn\u0105 Arizon\u0119, od wschodniej Kalifornii po zachodni\u0105 Montan\u0119. Pierwszy kontakt Szoszon\u00f3w z bia\u0142ymi mia\u0142 miejsce w 1805 r., gdy Lewis i Clark przechodzili przez p\u00f3\u0142nocn\u0105 cz\u0119\u015b\u0107 ich terytori\u00f3w, a nast\u0119pnie po przybyciu w latach 20. XIX w. w G\u00f3ry Skaliste traper\u00f3w i handlarzy futrem. W \u015blad za bia\u0142ymi badaczami nadci\u0105gn\u0119li biali pionierzy, zw\u0142aszcza mormoni, kt\u00f3rzy w Utah, nad Wielkim Jeziorem S\u0142onym, a wi\u0119c w samym sercu szoszo\u0144skiego terytorium, za\u0142o\u017cyli swoje osiedla. Przez nast\u0119pne trzy pokolenia szoszo\u0144scy wodzowie walczyli, chc\u0105c odzyska\u0107 tereny \u0142owieckie, zapobiec zniszczeniu ich kultury i przymusowemu przesiedleniu przez armi\u0119 ameryka\u0144sk\u0105. Cho\u0107 walczyli dzielnie, by\u0142a to walka bezskuteczna. Do 1890 r. ostatni Szoszoni zostali przeniesieni do stworzonych przez biuro do spraw Indian rezerwat\u00f3w."
        },
        {
            "heading": "Klimat i teren",
            "text": "Tradycyjna ojczyzna Szoszon\u00f3w zajmowa\u0142a du\u017c\u0105 cz\u0119\u015b\u0107 pustynnego obszaru Wielkiej Kotliny w USA. Obejmowa\u0142a dzisiejsze Utah i Newad\u0119, a tak\u017ce cz\u0119\u015bci Oregonu, Idaho, Montany, Kalifornii, Arizony, Nowego Meksyku, Kolorado i Wyoming. Wielka Kotlina jest najwi\u0119kszym endoreicznym dorzeczem w Ameryce P\u00f3\u0142nocnej, znajduje si\u0119 tam tak\u017ce najwy\u017cszy (Mount Whitney) i najni\u017cszy (Badwater) punkt w Stanach Zjednoczonych. G\u0142\u00f3wne dorzecze nale\u017cy do rzeki Humboldt i zajmuje oko\u0142o 27\u00a0tys. km kw. Cho\u0107 charakterystyczny dla okolicy jest ekoregion p\u00f3\u0142nocnoameryka\u0144skiej pustyni, znaczne tereny na ziemiach Szoszon\u00f3w pokrywa\u0142y zalesione g\u00f3ry i preriowe doliny. Na ziemiach tych znajduj\u0105 si\u0119 te\u017c liczne jeziora, w\u015br\u00f3d nich Tahoe, najwi\u0119ksze na kontynencie jezioro alpejskie, i Wielkie Jezioro S\u0142one. Rozleg\u0142e pustynie, kt\u00f3rymi w\u0142adali Szoszoni, to mi\u0119dzy innymi Black Rock, okolice Wielkiego Jeziora S\u0142onego, Sevier, Smoke Creek, Mojave i Sonoran, a tak\u017ce pustynie solne Newady. Klimat w regionie waha si\u0119 od pustynnego po alpejski umiarkowany, r\u00f3\u017cnice w ekstremach temperatur wynosz\u0105 od ponad 38 stopni Celsjusza na po\u0142udniu do warto\u015bci poni\u017cej zera na p\u00f3\u0142nocy. Du\u017ce zr\u00f3\u017cnicowanie flory i fauny pozwoli\u0142o Szoszonom \u017cy\u0107 w dostatku jako zbieracze i my\u015bliwi, za\u015b ich g\u0142\u00f3wn\u0105 zwierzyn\u0105 by\u0142y wid\u0142orogi, mulaki oraz bizony."
        },
        {
            "heading": "Rozmieszczenie",
            "text": "Wraz z up\u0142ywem czasu Szoszoni podzielili si\u0119 na trzy du\u017ce podgrupy. Zachodni (lub \u201epiesi\u201d) Szoszoni zamieszkiwali Newad\u0119, a cz\u0119\u015b\u0107 szczep\u00f3w Oregon i Kaliforni\u0119. W\u015br\u00f3d tych ostatnich znajduj\u0105 si\u0119 Szoszoni Timbisha, kt\u00f3rzy przez stulecia zamieszkiwali doliny \u015amierci i Palamint oraz otaczaj\u0105ce je g\u00f3ry. Tereny p\u00f3\u0142nocnych, \u201ekonnych\u201d Szoszon\u00f3w obejmowa\u0142y Idaho, p\u00f3\u0142nocne Utah i zachodnie Wyoming. Wschodni Szoszoni z Wind River zamieszkiwali Wyoming, po\u0142udniow\u0105 Montan\u0119 i zachodnie Kolorado. Na pocz\u0105tku XVIII w. plemiona Czarnych St\u00f3p, Wron i Piegan na p\u00f3\u0142nocy raz Siuks\u00f3w, Czejen\u00f3w i Arapah\u00f3w na wschodzie by\u0142y lepiej uzbrojone i dysponowa\u0142y du\u017c\u0105 ilo\u015bci\u0105 koni. Plemiona te zacz\u0119\u0142y spycha\u0107 Szoszon\u00f3w z p\u00f3\u0142nocnych r\u00f3wnin na po\u0142udnie oraz na zach\u00f3d przez Wielki Dzia\u0142 Wodny. Wtedy to cz\u0119\u015b\u0107 z Szoszon\u00f3w wschodnich przenios\u0142a si\u0119 na po\u0142udnie, do zachodniego Teksasu, i wkr\u00f3tce sta\u0142a si\u0119 Komanczami, kt\u00f3rych niekt\u00f3rzy uwa\u017caj\u0105 za czwart\u0105 podgrup\u0119 Szoszon\u00f3w.Od 1780 do 1782 r. w\u015br\u00f3d tubylc\u00f3w na Wielkich R\u00f3wninach, zw\u0142aszcza Szoszon\u00f3w, szala\u0142a ospa. Pandemia choroby, kt\u00f3ra zacz\u0119\u0142a si\u0119 w 1779 r. na po\u0142udniu, w\u015br\u00f3d hiszpa\u0144skich osiedli w Meksyku i Teksasie, mog\u0142a kosztowa\u0107 Szoszon\u00f3w od jednej trzeciej do po\u0142owy ich ludno\u015bci. Cho\u0107 zmniejszy\u0142a ona naciski ze strony Czarnych St\u00f3p, Siuks\u00f3w i Czejen\u00f3w, kt\u00f3rzy r\u00f3wnie\u017c odczuli jej skutki, wedle tradycji ustnej choroba powa\u017cnie rozbi\u0142a wschodnich Szoszon\u00f3w, po kt\u00f3rych pozosta\u0142y tylko odizolowane grupy, kt\u00f3re nie mog\u0142y i nie chcia\u0142y stawia\u0107 oporu przybywaj\u0105cym bia\u0142ym Amerykanom."
        },
        {
            "heading": "Nadej\u015bcie bia\u0142ych ludzi",
            "text": "Do 1800 r. zachodni Szoszoni przez wiele pokole\u0144 wsp\u00f3\u0142istnieli obok hiszpa\u0144skich i meksyka\u0144skich osadnik\u00f3w. W tym samym czasie ziemie wschodnich Szoszon\u00f3w sta\u0142y si\u0119 przedmiotem zainteresowania pojedynczych ameryka\u0144skich pogranicznik\u00f3w i badaczy. Najlepiej udokumentowany pierwszy kontakt mi\u0119dzy bia\u0142ymi a Szoszonami mia\u0142 miejsce, gdy na ziemie Indian w Montanie w sierpniu 1805 r. wkroczy\u0142a ekspedycja Lewisa i Clarka. Wys\u0142ana przez prezydenta Jeffersona wyprawa badawcza, kt\u00f3rej zadaniem by\u0142o sporz\u0105dzenie map p\u00f3\u0142nocnej i zachodniej cz\u0119\u015bci Luizjany, bardzo zaprzyja\u017ani\u0142a si\u0119 z p\u00f3\u0142nocnymi Szoszonami, r\u00f3wnie\u017c dzi\u0119ki obecno\u015bci Sacajawei, Szoszonki z Lemhi, kt\u00f3ra przyby\u0142a z ekspedycj\u0105. W tym samym czasie pogranicznicy ameryka\u0144scy tacy jak Jim Bridger zacz\u0119li osiedla\u0107 si\u0119 w latach 20. XIX w. w G\u00f3rach Skalistych i organizowa\u0107 doroczne spotkania handlarzy futrami w regionach Wind River, Green River i Snake River. Na spotkaniach tych, kt\u00f3re odbywa\u0142y si\u0119 od 1825 do 1840 r., Szoszoni z Wyoming, Montany, Idaho i Utah nie tylko zdobywali towary i bro\u0144, lecz r\u00f3wnie\u017c zapoznawali si\u0119 z obyczajami bia\u0142ych.Za handlarzami futer ruszyli osadnicy. Relacje z nap\u0142ywaj\u0105cymi falami g\u00f3rnik\u00f3w, ranczer\u00f3w i handlarzy, kt\u00f3rzy przybywali na ziemie Szoszon\u00f3w lub przez nie przechodzili, nie zawsze by\u0142y jednak tak przyjazne, jak te z badaczami i pogranicznikami. Wschodnia i p\u00f3\u0142nocna cz\u0119\u015b\u0107 ziem Szoszon\u00f3w zosta\u0142a \u201ezdobyta\u201d przez Stany Zjednoczone poprzez zakup Luizjany. Traktat z 1848 r., kt\u00f3ry ko\u0144czy\u0142 wojn\u0119 ameryka\u0144sko-meksyka\u0144sk\u0105, powierza\u0142 Amerykanom pozosta\u0142\u0105 cz\u0119\u015b\u0107 szoszo\u0144skiego terytorium. Szlaki Kalifornii i Oregonu, najwa\u017cniejsze drogi do zachodnich terytori\u00f3w Stan\u00f3w Zjednoczonych, przecina\u0142y serce tego plemiennego terenu. Na ziemiach wschodnich Szoszon\u00f3w ranczerzy i hodowcy byd\u0142a zajmowali \u0142\u0105ki i wschodnie zbocza G\u00f3r Skalistych. Odkrycie z\u0142ota w Kalifornii (1848) i Montanie (1864) oraz \u017cy\u0142y srebra Comstock w Newadzie (1858) sprawi\u0142o, \u017ce na terytoria Szoszon\u00f3w przyby\u0142o jeszcze wi\u0119cej osadnik\u00f3w i poszukiwaczy szcz\u0119\u015bcia.Najwi\u0119ksze jednak wtargni\u0119cie bia\u0142ych mia\u0142o miejsce, gdy Brigham Young przyprowadzi\u0142 w 1846 r. nad Wielkie Jezioro S\u0142one swoj\u0105 grup\u0119 mormon\u00f3w, uciekaj\u0105c przed prze\u015bladowaniami, jakie spotyka\u0142y ich w Missouri i Illinois. Przez stulecia Ute i p\u00f3\u0142nocni Szoszoni polowali i koczowali w niecce jeziora, lecz nigdy nie zak\u0142adali tam sta\u0142ych osiedli. Do grudnia 1847 r. wok\u00f3\u0142 jeziora w Utah osiedli\u0142o si\u0119 2 tys. mormon\u00f3w. Oko\u0142o 70\u00a0tys. kolejnych przyjecha\u0142o wozami przez kolejne dziesi\u0119ciolecie. Po swoim przybyciu Young wskaza\u0142 miejsce budowy \u015bwi\u0105tyni Ko\u015bcio\u0142a Jezusa Chrystusa \u015awi\u0119tych w Dniach Ostatnich, wok\u00f3\u0142 kt\u00f3rej wyros\u0142o Salt Lake City. Z niecki jeziora ruszali mormo\u0144scy misjonarze. W 1847 r. powsta\u0142o miasto Bountifull, w 1848 Ogden, a w 1849 Provo."
        },
        {
            "heading": "Wsp\u00f3\u0142praca i op\u00f3r",
            "text": "Odpowied\u017a szoszo\u0144skich szczep\u00f3w na ameryka\u0144sk\u0105 ekspansj\u0119 by\u0142a bardzo zr\u00f3\u017cnicowana. Wschodni od\u0142am, pod rz\u0105dami wodza Washakie, utrzymywa\u0142 z bia\u0142ymi przyjazne stosunki. Proszony przez zi\u0119cia, Jima Bridgera, w\u00f3dz zgodzi\u0142 si\u0119 na uczestnictwo w spotkaniach rady w Forcie Laramie w 1851 r. Podpisa\u0142 tam traktat, na mocy kt\u00f3rego zobowi\u0105zywa\u0142 si\u0119 do wsp\u00f3\u0142pracy z Amerykanami w zamian za prawa do polowa\u0144 i zak\u0142adania oboz\u00f3w w pa\u015bmie Wind River. W 1868 r. na mocy kolejnego traktatu powsta\u0142a Agencja Indian Szoszon\u00f3w i Bannock, rezerwat w zachodnio-centralnym Wyoming. By\u0142 to wyj\u0105tkowy przypadek, w kt\u00f3rym rz\u0105d USA pozwoli\u0142 Washakiemu i jego wodzom wybra\u0107 ziemi\u0119, 12\u00a0tys. km kw., kt\u00f3r\u0105 zasiedl\u0105. Wschodni Szoszoni wspomagali uwik\u0142an\u0105 w wojn\u0119 z Indianami armi\u0119 ameryka\u0144sk\u0105 zwiadowcami i przewodnikami, zw\u0142aszcza podczas kampanii genera\u0142a Crooka przeciw Siuksom i Czejenom po kl\u0119sce Custera pod Little Bighorn.Og\u00f3lnie rzecz bior\u0105c, plemiona zachodnioszoszo\u0144skie wsp\u00f3\u0142istnia\u0142y pokojowo z bia\u0142ymi osadnikami i g\u00f3rnikami, kt\u00f3rzy wkroczyli na ich ziemie. Wynika to g\u0142\u00f3wnie z faktu, \u017ce teren ten - rozleg\u0142e pustynie i suche wzg\u00f3rza - by\u0142 niego\u015bcinny i ja\u0142owy. Cz\u0142onkowie plemion z Idaho i Oregonu, nie wykszta\u0142ciwszy tradycji wojownik\u00f3w typowej dla Szoszon\u00f3w p\u00f3\u0142nocnych i zachodnich, utrzymywali si\u0119 z hodowli owiec, za\u015b mieszka\u0144cy Newady i Kalifornii tworzyli prymitywne plemiona my\u015bliwsko-zbierackie. Grupy koczownik\u00f3w, z kt\u00f3rych \u017cadna nie mia\u0142a wi\u0119cej ni\u017c 200 cz\u0142onk\u00f3w, by\u0142y w latach 80. i 90. XIX w. stopniowo przenoszone do niewielkich newadzkich rezerwat\u00f3w. Mimo niewielkiego oporu liczne plemiona zachodnie zosta\u0142y po\u0142\u0105czone w Rad\u0119 Plemion Te-Muk\u00f3w na mocy przyj\u0119tej w 1934 r. ustawy o reorganizacji Indian.P\u00f3\u0142nocni Szoszoni z kolei stawili op\u00f3r fali bia\u0142ych imigrant\u00f3w. Z pocz\u0105tku plemiona osi\u0105gn\u0119\u0142y porozumienie z mormo\u0144skimi osadnikami, kt\u00f3rych starszyzna zobowi\u0105za\u0142a si\u0119 dostarcza\u0107 Indianom \u017cywno\u015b\u0107 i towary, by wynagrodzi\u0107 im utrat\u0119 ziem \u0142owieckich b\u0119d\u0105c\u0105 skutkiem rolnictwa i wyr\u0119bu drzew. Cho\u0107 od czasu do czasu dochodzi\u0142o do niewielkich star\u0107 lub morderstw, mormoni i Szoszoni od 1847 r. do p\u00f3\u017anych lat 50. XIX w. utrzymywali pok\u00f3j. Wzrost ilo\u015bci imigrant\u00f3w i poszukiwaczy z\u0142ota na ziemiach \u0142owieckich jeszcze bardziej zmniejszy\u0142 ilo\u015b\u0107 zwierzyny. W 1859 r. Jacob Forny, komisarz ds. Indian na terytorium Utah, przyznaj\u0105c, \u017ce wp\u0142yw imigrant\u00f3w jest bardzo du\u017cy, napisa\u0142: \u201eIndianie (...) wpadli w n\u0119dz\u0119 przez przybycie bia\u0142ej ludno\u015bci\u201d. Zdesperowani i umieraj\u0105cy z g\u0142odu Szoszoni zacz\u0119li atakowa\u0107 pojedyncze farmy i kra\u015b\u0107 byd\u0142o, by prze\u017cy\u0107. Mormo\u0144skie poparcie dla tubylc\u00f3w spad\u0142o i wreszcie przestali oni dostarcza\u0107 Indianom \u017cywno\u015b\u0107 i zapasy.Od 1860 r. szoszo\u0144scy wodzowie Pocatello i \u0141owca Nied\u017awiedzi, staraj\u0105c si\u0119 zmniejszy\u0107 nap\u0142yw ludno\u015bci, zacz\u0119li wysy\u0142a\u0107 grupy bojowe, by atakowa\u0142y tabory, pocztylion\u00f3w, ekipy telegrafu i grupy g\u00f3rnik\u00f3w. Administracja Lincolna uwik\u0142ana w wojn\u0119 domow\u0105 i zatroskana o bezpiecze\u0144stwo szlak\u00f3w komunikacyjnych do Kalifornii i Oregonu oraz niepewna mormo\u0144skiej lojalno\u015bci nakaza\u0142a wys\u0142a\u0107 tam oddzia\u0142y armii ameryka\u0144skiej, by st\u0142umi\u0142y niepokoje. W pa\u017adzierniku 1862 r. pu\u0142kownik Patrick Connor na czele oddzia\u0142u wojsk z Kalifornii za\u0142o\u017cy\u0142 5 km na wsch\u00f3d od Salt Lake City baz\u0119 wojskow\u0105. W tym samym czasie liczne szoszo\u0144skie plemiona zgromadzi\u0142y si\u0119 na dorocznym zimowym spotkaniu w Dolinie Cache. Seria niewielkich, lecz krwawych star\u0107 mi\u0119dzy g\u00f3rnikami i osadnikami a szoszo\u0144skimi wojownikami sprawi\u0142a, \u017ce Connor na czele oddzia\u0142u piechoty i kawalerii w sile 300 ludzi 29 stycznia 1863 r. zaatakowa\u0142 obozowisko.Cho\u0107 Pocatello wyprowadzi\u0142 swoje plemi\u0119 z doliny, gdy zwiadowcy donie\u015bli o zbli\u017caj\u0105cym si\u0119 oddziale, inni wodzowie postanowili zosta\u0107. \u0141owca Nied\u017awiedzi i pozostali przyw\u00f3dcy my\u015bleli, \u017ce mo\u017cna osi\u0105gn\u0105\u0107 porozumienie, a Szoszoni co najwy\u017cej zap\u0142ac\u0105 reparacje. Connor jednak zaatakowa\u0142, nie negocjuj\u0105c. Je\u015bli wierzy\u0107 \u015bwiadkom, gdy Szoszoni stawili op\u00f3r, ameryka\u0144scy oficerowie stracili kontrol\u0119 nad kawalerzystami, kt\u00f3rzy rozpocz\u0119li regularn\u0105 rze\u017a. Zgin\u0119\u0142o w\u00f3wczas niemal 500 szoszo\u0144skich m\u0119\u017cczyzn, kobiet i dzieci, z kt\u00f3rych wi\u0119kszo\u015b\u0107 nie bra\u0142a udzia\u0142u w walce. Wydarzenie to znane jest jako masakra nad Bear River. W\u015br\u00f3d poleg\u0142ych znalaz\u0142 si\u0119 \u0141owca Nied\u017awiedzi, a pozosta\u0142ych dziewi\u0119ciu wodz\u00f3w z Sagwitchem na czele podda\u0142o si\u0119, ich plemiona za\u015b zosta\u0142y na mocy postanowie\u0144 traktatu Box Elder si\u0142\u0105 przesiedlone do rezerwat\u00f3w. Cierpi\u0105ce g\u0142\u00f3d i stale kurcz\u0105ce si\u0119 plemi\u0119 Pocatella podda\u0142o si\u0119 i zosta\u0142o zamkni\u0119te w rezerwacie Fort Hall nieca\u0142e pi\u0119\u0107 lat p\u00f3\u017aniej."
        },
        {
            "heading": "\u017bycie w rezerwacie",
            "text": "\u017bycie w rezerwacie by\u0142o trudne i brutalne, a jeszcze gorszym czyni\u0142y je z\u0142amane obietnice i korupcja ameryka\u0144skiego biura do spraw Indian. Nie mog\u0105c znale\u017a\u0107 wystarczaj\u0105cej ilo\u015bci zwierzyny ani uprawia\u0107 ubogiej ziemi, kt\u00f3r\u0105 im przydzielono, wielu ze zniewolonych Szoszon\u00f3w zmar\u0142o z g\u0142odu i z powodu chor\u00f3b. Ameryka\u0144scy administratorzy kilkukrotnie nie dostarczyli Indianom w rezerwatach \u017cywno\u015bci, lek\u00f3w, ubra\u0144 i zapas\u00f3w. W odpowiedzi, jak w wielu innych miejscach, dosz\u0142o do desperackich akt\u00f3w niepos\u0142usze\u0144stwa opuszczaj\u0105cych rezerwaty Szoszon\u00f3w. Te skazane na niepowodzenie powstania doprowadzi\u0142y w 1878 r. do wojny z Banokami, w kt\u00f3rej brali udzia\u0142 p\u00f3\u0142nocni Szoszoni i plemiona Banok\u00f3w, a w 1879 r. do wojny z india\u0144skimi owco\u017cercami, w kt\u00f3rej bra\u0142o udzia\u0142 oko\u0142o 300 Szoszon\u00f3w zachodnich. Ostatecznie reformy z lat 20. i 30. XX w. przyzna\u0142y plemionom z rezerwat\u00f3w prawa obywatelskie, znios\u0142y wi\u0119kszo\u015b\u0107 restrykcji i nada\u0142y radom szczepowym specjalne przywileje.Dzi\u015b pozostali cz\u0142onkowie plemion szoszo\u0144skich - oko\u0142o 12\u00a0tys. ludzi - \u017cyje w rezerwatach w Wyoming, Idaho i Newadzie, z kt\u00f3rych najwi\u0119kszy jest zamieszka\u0142y przez wschodnich Szoszon\u00f3w rezerwat Wind River w Wyoming. Inny du\u017cy rezerwat szoszo\u0144ski Fort Hall w Idaho z pocz\u0105tku mia\u0142 7200 km kw. powierzchni, lecz w wyniku sprzeda\u017cy ziemi i utworzenia zbiornika American Falls skurczy\u0142 si\u0119 do 2200 km kw. Od 1934 r., kiedy to uzyskali prawa obywatelskie, Indianie Te-Mouk za\u0142o\u017cyli na zakupionym w Newadzie terytorium liczne prywatne komuny, takie jak Spo\u0142eczno\u015b\u0107 Indian w Dolinie \u015amierci czy Kolonia India\u0144ska Reno-Sparks."
        },
        {
            "heading": "\u017bycie w rezerwacie",
            "text": "\u017bycie w rezerwacie by\u0142o trudne i brutalne, a jeszcze gorszym czyni\u0142y je z\u0142amane obietnice i korupcja ameryka\u0144skiego biura do spraw Indian. Nie mog\u0105c znale\u017a\u0107 wystarczaj\u0105cej ilo\u015bci zwierzyny ani uprawia\u0107 ubogiej ziemi, kt\u00f3r\u0105 im przydzielono, wielu ze zniewolonych Szoszon\u00f3w zmar\u0142o z g\u0142odu i z powodu chor\u00f3b. Ameryka\u0144scy administratorzy kilkukrotnie nie dostarczyli Indianom w rezerwatach \u017cywno\u015bci, lek\u00f3w, ubra\u0144 i zapas\u00f3w. W odpowiedzi, jak w wielu innych miejscach, dosz\u0142o do desperackich akt\u00f3w niepos\u0142usze\u0144stwa opuszczaj\u0105cych rezerwaty Szoszon\u00f3w. Te skazane na niepowodzenie powstania doprowadzi\u0142y w 1878 r. do wojny z Banokami, w kt\u00f3rej brali udzia\u0142 p\u00f3\u0142nocni Szoszoni i plemiona Banok\u00f3w, a w 1879 r. do wojny z india\u0144skimi owco\u017cercami, w kt\u00f3rej bra\u0142o udzia\u0142 oko\u0142o 300 Szoszon\u00f3w zachodnich. Ostatecznie reformy z lat 20. i 30. XX w. przyzna\u0142y plemionom z rezerwat\u00f3w prawa obywatelskie, znios\u0142y wi\u0119kszo\u015b\u0107 restrykcji i nada\u0142y radom szczepowym specjalne przywileje.Dzi\u015b pozostali cz\u0142onkowie plemion szoszo\u0144skich - oko\u0142o 12\u00a0tys. ludzi - \u017cyje w rezerwatach w Wyoming, Idaho i Newadzie, z kt\u00f3rych najwi\u0119kszy jest zamieszka\u0142y przez wschodnich Szoszon\u00f3w rezerwat Wind River w Wyoming. Inny du\u017cy rezerwat szoszo\u0144ski Fort Hall w Idaho z pocz\u0105tku mia\u0142 7200 km kw. powierzchni, lecz w wyniku sprzeda\u017cy ziemi i utworzenia zbiornika American Falls skurczy\u0142 si\u0119 do 2200 km kw. Od 1934 r., kiedy to uzyskali prawa obywatelskie, Indianie Te-Mouk za\u0142o\u017cyli na zakupionym w Newadzie terytorium liczne prywatne komuny, takie jak Spo\u0142eczno\u015b\u0107 Indian w Dolinie \u015amierci czy Kolonia India\u0144ska Reno-Sparks."
        }
    ],
    "leader": {
        "name": "Pocatello",
        "subtitle": "Przyw\u00f3dca Szoszon\u00f3w",
        "lived": "1815-1884",
        "icon": "https://eyefyre.github.io/civvapi/images/leader_icons/pocatello.png",
        "trait": {
            "name": "Wielka ekspansja",
            "effect": "Za\u0142o\u017cone miasta zaczynaj\u0105 z dodatkowym terytorium. Jednostki otrzymuj\u0105 premi\u0119 do warto\u015bci bojowej, gdy walcz\u0105 na w\u0142asnym terytorium."
        },
        "titles": [
            "W\u00f3dz Szoszon\u00f3w"
        ],
        "historical_info": [
            {
                "heading": "Historia",
                "text": "W\u00f3dz Pocatello, przyw\u00f3dca plemienia Szoszon\u00f3w, przez ca\u0142e \u017cycie pr\u00f3bowa\u0142 znale\u017a\u0107 spos\u00f3b na koegzystencj\u0119 z bia\u0142ymi osadnikami wkraczaj\u0105cymi na terytorium Szoszon\u00f3w w XIX wieku. Szoszoni pod wodz\u0105 Pocatello napadali osadnik\u00f3w i karawany woz\u00f3w, ale w wi\u0119kszo\u015bci czynili to w odwecie za rabunki i ataki dokonane przez bia\u0142ych. Wojownicy Pocatello byli obwiniani o nasilaj\u0105ce si\u0119 ataki na bia\u0142ych na Szlaku Kalifornijskim, Drodze Salt Lake i na Szlaku Orego\u0144skim.Jesieni\u0105 1862 r. pu\u0142kownik Conner wraz z Trzeci\u0105 Kalifornijsk\u0105 Dywizj\u0105 Piechoty Armii USA przyby\u0142 z Fort Douglas z rozkazem \u201eposkromienia\u201d tubylc\u00f3w. Pocatello dowiedzia\u0142 si\u0119 o ich przybyciu i poprowadzi\u0142 swe plemi\u0119 na p\u00f3\u0142noc, dzi\u0119ki czemu unikn\u0105\u0142 s\u0142ynnej masakry nad Bear River. Przez pi\u0119\u0107 lat \u015bcigany przez Armi\u0119 USA podpisa\u0142 w roku 1868 traktat w Fort Bridger, na mocy kt\u00f3rego jego plemi\u0119 zosta\u0142o przeniesione do rezerwatu nad Snake River. Zmar\u0142 w tym rezerwacie, rozpaczaj\u0105c nad przysz\u0142o\u015bci\u0105 swego ludu."
            },
            {
                "heading": "Wczesne lata",
                "text": "Pocatello urodzi\u0142 si\u0119 w regionie Grouse Creek, znajduj\u0105cym si\u0119 dzi\u015b w p\u00f3\u0142nocno-zachodniej cz\u0119\u015bci stanu Utah. Niewiele wiadomo o jego dzieci\u0144stwie i wczesnej dojrza\u0142o\u015bci. Mia\u0142 na imi\u0119 Tonaioza, co znaczy \u201eSzata Bizona\u201d. Przydomek prawdopodobnie nadali mu biali traperzy, cho\u0107 nie wiadomo dlaczego. Pocatello dorasta\u0142 w epoce polowa\u0144 dla futer, w latach 1820-1830.W miar\u0119 dojrzewania zyskiwa\u0142 s\u0142aw\u0119 jako wojownik i m\u0119drzec. W czasie gdy Brigham Young poprowadzi\u0142 pierwszych mormo\u0144skich osadnik\u00f3w do Utah w 1847 r., Pocatello zosta\u0142 wodzem Szoszon\u00f3w. Young stosowa\u0142 wobec niego polityk\u0119 ust\u0119pstw i pojednania, ten ostatni obawia\u0142 si\u0119 jednak wyniszczenia zwierzyny i prerii przez nap\u0142ywaj\u0105cych farmer\u00f3w. Pocatello coraz bardziej niepokoi\u0142 si\u0119 migracj\u0105 i ruchem bia\u0142ych na i przez ziemie Szoszon\u00f3w, szczeg\u00f3lnie po odkryciu z\u0142ota w Kalifornii i Montanie."
            },
            {
                "heading": "Op\u00f3r",
                "text": "Pod koniec lat pi\u0119\u0107dziesi\u0105tych drastycznie zwi\u0119kszy\u0142a si\u0119 liczba napad\u00f3w na karawany i odosobnione farmy, a tak\u017ce kradzie\u017cy koni i byd\u0142a. Wkr\u00f3tce za ka\u017cdy atak obwiniano Pocatello, niezale\u017cnie od tego, czy sprawcami byli zbuntowani tubylcy, biali bandyci, czy nierozwa\u017cni m\u0142odzi Szoszoni. Przez kilka nast\u0119pnych lat biali osadnicy i tubylcy wielokrotnie \u015bcierali si\u0119 i zabijali. Wrogo\u015b\u0107 osi\u0105gn\u0119\u0142a punkt kulminacyjny w sierpniu 1862 r., gdy Pocatello poprowadzi\u0142 atak na karawan\u0119 woz\u00f3w przeje\u017cd\u017caj\u0105c\u0105 przez City of Rocks w po\u0142udniowej cz\u0119\u015bci \u015brodkowego Idaho. Kilka dni p\u00f3\u017aniej bandy Szoszon\u00f3w zaatakowa\u0142y dwie inne karawany w pobli\u017cu Snake River.Trwa\u0142a wojna secesyjna i administracja Lincolna, niepokoj\u0105ca si\u0119 o bezpiecze\u0144stwo szlak\u00f3w handlowych prowadz\u0105cych na zachodnie wybrze\u017ce, rozkaza\u0142a pu\u0142kownikowi Patrickowi Connorowi i jego Trzeciemu Pu\u0142kowi Piechoty Ochotniczej uda\u0107 si\u0119 do Utah i zd\u0142awi\u0107 niepokoje. Oddzia\u0142 Connora za\u0142o\u017cy\u0142 Camp Douglas trzy mile na wsch\u00f3d od Salt Lake City. Kolejne ataki wodza \u0141owcy Nied\u017awiedzi z plemienia Szoszon\u00f3w z Wielkiej Kotliny spowodowa\u0142y, \u017ce Connor, wraz z Drugim Pu\u0142kiem Kalifornijskiej Kawalerii Ochotniczej, uderzy\u0142 na ob\u00f3z zimowy w Cache Valley, w kt\u00f3rym zebra\u0142o si\u0119 wiele plemion Szoszon\u00f3w, w tym ludzie Pocatello. Zdaj\u0105c sobie spraw\u0119 z nadchodz\u0105cego starcia, Pocatello postanowi\u0142 zabra\u0107 stamt\u0105d swoje plemi\u0119 na przek\u00f3r innym wodzom, kt\u00f3rzy przygotowywali swych wojownik\u00f3w do walki. Dzi\u0119ki temu uda\u0142o mu si\u0119 unikn\u0105\u0107 masakry nad Bear River, w kt\u00f3rej zgin\u0119\u0142o oko\u0142o 500 szoszo\u0144skich m\u0119\u017cczyzn, kobiet i dzieci.Armia USA kontynuowa\u0142a pacyfikacj\u0119, przeczesuj\u0105c ca\u0142y region, by zatrzyma\u0107 pozosta\u0142ych wodz\u00f3w Szoszon\u00f3w, a w szczeg\u00f3lno\u015bci Pocatello. Ten unika\u0142 schwytania przez ponad pi\u0119\u0107 lat, ale w ko\u0144cu jego grupa musia\u0142a podda\u0107 si\u0119 z powodu chor\u00f3b i g\u0142odu. W 1868 r. w Fort Bridger zawarto traktat, na mocy kt\u00f3rego Pocatello zgodzi\u0142 si\u0119 odda\u0107 dwie trzecie teren\u00f3w \u0142owieckich Szoszon\u00f3w, zezwoli\u0107 bia\u0142ym na przejazd przez swe ziemie i przenie\u015b\u0107 si\u0119 do rezerwatu Indian w Fort Hall nad Snake River. Ze swej strony rz\u0105d USA zobowi\u0105za\u0142 si\u0119 dostarcza\u0107 Szoszonom \u017cywno\u015b\u0107 i zasoby o warto\u015bci 5 tysi\u0119cy dolar\u00f3w rocznie."
            },
            {
                "heading": "Rezerwat",
                "text": "Jak to si\u0119 cz\u0119sto zdarza\u0142o w USA, biuro ds. Indian nie dotrzyma\u0142o swych obietnic. \u017bywno\u015b\u0107 dociera\u0142a zwykle zepsuta, rzadko wyp\u0142acano obiecan\u0105 got\u00f3wk\u0119, a ziemia, na kt\u00f3rej mieszkali Indianie nie nadawa\u0142a si\u0119 pod upraw\u0119. Przez kilka lat po zamkni\u0119ciu w rezerwacie tubylcy byli n\u0119kani chorobami i g\u0142odem. W roku 1875, po wyj\u0105tkowo s\u0142abym sezonie zasiew\u00f3w, Pocatello wyprowadzi\u0142 swe plemi\u0119 z rezerwatu na farm\u0119 mormo\u0144skiego misjonarza w pobli\u017cu Corinne w stanie Utah, gdzie pomogli w zasiewie i utrzymaniu upraw pszenicy, kukurydzy, ziemniak\u00f3w i warzyw. Wszystkie uprawy ros\u0142y doskonale. Pocatello mia\u0142 nadziej\u0119, \u017ce dzi\u0119ki masowemu nawracaniu si\u0119 na mormonizm jego ludzie unikn\u0105 g\u0142odu. Jednak okoliczni biali osadnicy nie okazali si\u0119 wdzi\u0119czni i za\u017c\u0105dali powrotu Indian do rezerwatu pod gro\u017ab\u0105 u\u017cycia si\u0142y. Gdy Armia USA zagrozi\u0142a atakiem, Pocatello wr\u00f3ci\u0142 ze swym plemieniem do rezerwatu.Pocatello ponownie poczu\u0142 si\u0119 zdradzony i razem z wi\u0119kszo\u015bci\u0105 Szoszon\u00f3w odrzuci\u0142 chrze\u015bcija\u0144stwo. Stary w\u00f3dz, maj\u0105cy wtedy ponad sze\u015b\u0107dziesi\u0105t lat, coraz bardziej zamyka\u0142 si\u0119 w sobie i wycofa\u0142 si\u0119 z udzia\u0142u w \u017cyciu rezerwatu. Jego stan zdrowia szybko si\u0119 pogarsza\u0142, a\u017c w ko\u0144cu Pocatello zmar\u0142 w 1884 r. Na pro\u015bb\u0119 plemienia zosta\u0142 pochowany w pe\u0142nych barwach wojennych w g\u0142\u0119bokim \u017ar\u00f3dle w pobli\u017cu Snake River, w swym najlepszym ubraniu, z no\u017cami, broni\u0105 i 18 ko\u0144mi."
            },
            {
                "heading": "Os\u0105d historyczny",
                "text": "Jak wielu rdzennych Amerykan\u00f3w, Pocatello stara\u0142 si\u0119 jako\u015b upora\u0107 z nap\u0142ywem bia\u0142ych. Z jednej strony chcia\u0142 z nimi koegzystowa\u0107, z drugiej pragn\u0105\u0142 chroni\u0107 praw i wolno\u015bci swego ludu. Mimo i\u017c by\u0142 nieustraszony i przebieg\u0142y, musia\u0142 w ko\u0144cu ugi\u0105\u0107 si\u0119 przed nieuniknionym i poprowadzi\u0107 swych ocala\u0142ych ludzi do rezerwatu. Nie uda\u0142o mu si\u0119 zapewni\u0107 plemieniu swobodnego dost\u0119pu do nale\u017c\u0105cych do niego ziem, ale Szoszoni szanuj\u0105 go za zachowanie ich dziedzictwa kulturowego. Spu\u015bcizna wodza widoczna jest w wielu naturalnych i stworzonych przez cz\u0142owieka obiektach nazwanych jego imieniem, jak na ironi\u0119 w wi\u0119kszo\u015bci przez bia\u0142ych. Jednym z nich jest miasto Pocatello w stanie Idaho."
            }
        ]
    }
}