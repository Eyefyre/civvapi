{
    "id": 45,
    "name": "Mogadiszu",
    "historical_info": "Je\u015bli wierzy\u0107 Periplusowi Morza Erytrejskiego, Mogadiszu by\u0142o wa\u017cnym centrum morskim ju\u017c w I w. n.e., kiedy to rzymscy kupcy zacz\u0119li handlowa\u0107 w egipskich portach po\u0142o\u017conych nad Morzem Czerwonym. Gdy ok. 900 r. muzu\u0142ma\u0144scy kupcy osiedlili si\u0119 w mie\u015bcie Somali, powsta\u0142y szlaki handlowe do tak odleg\u0142ych miejsc, jak Chiny, Wietnam czy Sri Lanka. Gdy maroka\u0144ski badacz i pisarz ibn Batuta dotar\u0142 do Mogadiszu w 1331 r., by\u0142o ono ju\u017c u szczytu swego bogactwa i stanowi\u0142o najwspanialsze miasto Rogu Afryki.Bogactwo Mogadiszu sta\u0142o si\u0119 w Europie przedmiotem legend, kt\u00f3re podsyca\u0142y jeszcze bardziej opowie\u015bci w\u0119drowc\u00f3w. Vasco da Gama, kt\u00f3ry trafi\u0142 do tego miasta w XV w., zauwa\u017cy\u0142, \u017ce jest ono dobrze bronione i zbudowane, domy maj\u0105 po cztery lub pi\u0119\u0107 pi\u0119ter, w centrum znajduj\u0105 si\u0119 du\u017ce pa\u0142ace, a w ca\u0142ym mie\u015bcie - liczne meczety. Wiek p\u00f3\u017aniej portugalski podr\u00f3\u017cnik Duarte Barbosa pisa\u0142 o setkach statk\u00f3w z odleg\u0142ych krain, kt\u00f3re wp\u0142ywaj\u0105 do miejskiego portu wy\u0142adowane materia\u0142ami i przyprawami wymienianymi potem na z\u0142oto, wosk oraz ko\u015b\u0107 s\u0142oniow\u0105. Barbosa opisa\u0142 r\u00f3wnie\u017c Mogadiszu jako centrum dobrze rozwini\u0119tego przemys\u0142u tkackiego produkuj\u0105cego lekki materia\u0142 bardzo ceniony w Egipcie i Syrii.Ogarni\u0119te chciwo\u015bci\u0105 europejskie pot\u0119gi pragn\u0119\u0142y w\u0142\u0105czy\u0107 miasto do swoich imperi\u00f3w kolonialnych. Najpierw bez powodzenia spr\u00f3bowali tego Portugalczycy, a p\u00f3\u017aniej na kr\u00f3tko kontrol\u0119 obj\u0119\u0142a Brytyjska Kompania Wschodnioindyjska. W 1892 r. su\u0142tan Zanzibaru wypo\u017cyczy\u0142 miasto W\u0142ochom, kt\u00f3re uczyni\u0142y je w 1905 r. stolic\u0105 W\u0142oskiej Somalii. W 1960 r. Somalia pokojowo uzyska\u0142a niepodleg\u0142o\u015b\u0107. Demokracja jednak nie przetrwa\u0142a wojny domowej z 1991 r. Od 1994 r., gdy ONZ wycofa\u0142o swoje si\u0142y pokojowe, Mogadiszu jest niemal stale polem walki rywalizuj\u0105cych boj\u00f3wek. Chaos sprawi\u0142, \u017ce niegdy\u015b gwarny port stoi zniszczony i opuszczony.",
    "category": "Nadmorskie pa\u0144stwa-miasta"
}