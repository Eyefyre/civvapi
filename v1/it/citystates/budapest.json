{
    "id": 2,
    "name": "Budapest",
    "historical_info": "Budapest \u00e8 la capitale dell'Ungheria. Nota storicamente come \"regina del Danubio\", \u00e8 il centro culturale e politico del paese e un importante snodo economico-industriale dell'Europa centrale. La regione \u00e8 stata abitata fin dal neolitico (dal 9500 a.C. circa), ma il primo insediamento di cui abbiamo notizia \u00e8 la citt\u00e0 celtica di Ak-Ink, che successivamente fu ribattezzata Aquincum dai romani dopo la loro conquista nel II secolo d.C. La sua posizione strategica sul Danubio rese Aquincum importante sia per i romani sia per i loro nemici.Alla fine del IX secolo d.C. un gruppo di Ungheresi capitanati da \u00c1rp\u00e1d (il secondo grande principe dei Magiari) si insedi\u00f2 nell'area intorno ad Aquincum, fondando ufficialmente il Regno d'Ungheria cent'anni dopo. La citt\u00e0 crebbe e prosper\u00f2, ma non fece nulla per estendere e rinforzare le vecchie fortificazioni romane. L'invasione tartara del XIII secolo dimostr\u00f2 agli Ungheresi che \u00e8 molto difficile difendere una citt\u00e0 costruita in aperta campagna. Dopo la sconfitta il re B\u00e9la IV d'Ungheria costru\u00ec mura di pietra tutt'attorno all'abitato e spost\u00f2 il proprio palazzo su Buda, una collina facilmente difendibile alla periferia di Aquincum. Nel 1361 Aquincum/Buda divenne la capitale dell'Ungheria.Il Rinascimento italiano influenz\u00f2 profondamente il ruolo culturale di Buda, tanto che nel XV secolo il re Mattia Corvino vi costru\u00ec una biblioteca che ospitava una grande collezione di testi storici, filosofici e scientifici. La ricchezza e variet\u00e0 delle opere era superata solo dalla Biblioteca Vaticana. Questo periodo di grande crescita culturale fu interrotto brutalmente dai Turchi che saccheggiarono la citt\u00e0 nel 1526, dopodich\u00e9 la assediarono e conquistarono nel 1541 e ne mantennero in controllo per i successivi 140 anni. Nel 1686 fu riconquistata da Carlo V di Lorena e incorporata nell'Impero asburgico. Sfortunatamente la citt\u00e0 rimase quasi completamente distrutta nella battaglia.L'Ottocento fu dominato dalle lotte degli ungheresi per conquistare l'indipendenza dagli Asburgo; queste si conclusero con la riconciliazione del 1867, che diede origine alla nuova duplice monarchia austro-ungarica con Buda capitale di entrambe. Nel 1873 Buda, Pest e \u00d3buda (Buda antica) furono riunite ufficialmente nella moderna citt\u00e0 di Budapest, dando il via a una nuova et\u00e0 dell'oro economica e culturale.Il periodo magico di Budapest si concluse con la Prima Guerra Mondiale e la caduta dell'Impero austro-ungarico. Durante la Seconda Guerra Mondiale la citt\u00e0 sub\u00ec gravi danneggiamenti a opera dell'aviazione inglese e americana e fu assediata nel 1945 durante la battaglia di Budapest. Anche le truppe sovietiche inflissero gravi danni durante l'attacco, uccidendo decine di migliaia di civili. Il governo comunista non fece molti sforzi per ricostruire la citt\u00e0 dopo la guerra, abbattendo anzi parecchi edifici storici sopravvissuti.Nel 1956 una pacifica dimostrazione studentesca port\u00f2 allo scoppio della rivoluzione ungherese, quando la polizia apr\u00ec il fuoco sulla folla. Il governo fu rovesciato, ma l'Unione Sovietica invi\u00f2 un reggimento di carri armati, schiacci\u00f2 la rivolta e rimise al potere il Partito comunista. Le ultime truppe sovietiche lasciarono Budapest nel 1991, mentre l'Ungheria cominciava il processo di transizione che l'avrebbe portata a diventare una societ\u00e0 libera. Nell'ultima decade del secolo furono compiuti molti sforzi per riparare i danni della guerra e per recuperare e ricostruire gli edifici storici sopravvissuti. Nonostante questi sforzi la citt\u00e0 ha recentemente subito una netta diminuzione della popolazione, perch\u00e9 molti abitanti si sono spostati nella vicina regione di Pest.",
    "category": "Citt\u00e0-stato militaristiche"
}