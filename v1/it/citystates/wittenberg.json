{
    "id": 39,
    "name": "Wittenberg",
    "historical_info": "La cittadina di Wittenberg, nella Germania centrale, vanta un prestigio unico nella storia come luogo di nascita della Riforma Protestante promossa da Martin Lutero nel XVI secolo. Bench\u00e9 la citt\u00e0 fosse gi\u00e0 nota all'interno del Sacro Romano Impero come sede dell'Elettore di Sassonia, fu la rivolta di Martin Lutero a renderla famosa.Mentre insegnava teologia all'Universit\u00e0 di Wittenberg, Martin Lutero espresse per la prima volta la sua avversione per la vendita delle indulgenze, ovvero la pratica di pagare la Chiesa cattolica per ottenere la remissione dei peccati. Nel 1517 Lutero affisse le sue famose \"novantacinque tesi\" sul portone della chiesa di Wittenberg, accendendo la scintilla della Riforma Protestante che avrebbe travolto l'Europa. Ci sarebbe voluto pi\u00f9 di un secolo affinch\u00e9 le guerre religiose scatenate dalla Riforma si placassero, ma Wittenberg fu sempre ricordata come origine della protesta di Lutero.Wittenberg \u00e8 stata devastata dalla Seconda Guerra Mondiale, anche se buona parte del centro storico della citt\u00e0 \u00e8 stato risparmiato dai bombardamenti alleati. Dopo la fine della guerra \u00e8 stata occupata dai sovietici; dal 1949 \u00e8 entrata a far parte della Germania dell'Est, fino alla riunificazione della Germania nel 1990.",
    "category": "Citt\u00e0-stato religiose"
}