{
    "id": 18,
    "name": "Kuala Lumpur",
    "historical_info": "Kuala Lumpur nacque come citt\u00e0 mineraria quando un capo malese ordin\u00f2 di aprire una nuova miniera di stagno nel 1857. Il nome originale, Pengkalan Lumpur, significa letteralmente \"mucchio di fango\" e testimonia egregiamente la sua posizione tra due fiumi melmosi. Pi\u00f9 tardi il nome della citt\u00e0 fu cambiato in Kuala Lumpur, ovvero \"confluenza fangosa\": apparentemente le condizioni di vita non erano migliorate molto.Col tempo la piccola citt\u00e0 mineraria divenne un centro commerciale di un certo successo, ma il suo progresso era costantemente rallentato da malattie, incendi e inondazioni. Nonostante questo, nel 1880 la capitale dello stato fu comunque spostata a Kuala Lumpur per sfruttare la sua posizione strategica sui fiumi e le sue miniere. L'anno successivo, per\u00f2, la citt\u00e0 fu distrutta da un enorme incendio, rapidamente seguito da una colossale inondazione. I due disastri in successione rasero al suolo praticamente ogni edificio, soprattutto perch\u00e9 le costruzioni erano realizzate in legno e paglia e quindi facilissime da bruciare o da spazzare via con un'ondata. I capi della citt\u00e0 stabilirono per legge che tutti i nuovi edifici dovevano essere costruiti in mattoni. Dopo la ricostruzione Kuala Lumpur fu scelta nel 1896 come capitale dei neonati Stati Federati Malesi.Il XX secolo port\u00f2 altri problemi: durante la Seconda Guerra Mondiale la citt\u00e0 fu occupata dai giapponesi, il mercato dello stagno croll\u00f2 e il governo inglese si trov\u00f2 alle prese con la guerriglia dei nazionalisti comunisti. Comunque, nel 1963 la Malesia ottenne l'indipendenza dalla Gran Bretagna e ancora una volta scelse Kuala Lumpur come capitale.Oggi la metropoli \u00e8 la pi\u00f9 grande della Malesia ed \u00e8 famosa per il suo profilo costellato di grattacieli. A un certo punto pot\u00e9 vantare anche i grattacieli pi\u00f9 alti del mondo, le Petronas Twin Towers, ma poi nel 2004 il record pass\u00f2 a Taipei 101. Oggi la citt\u00e0 \u00e8 il nucleo economico e culturale della nazione, con industria e turismo in costante espansione.",
    "category": "Citt\u00e0-stato acculturate"
}