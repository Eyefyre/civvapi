{
    "id": 54,
    "name": "Ur",
    "historical_info": "Pierwotnie miasto Ur le\u017ca\u0142o na wybrze\u017cu, u uj\u015bcia Eufratu na p\u00f3\u0142nocnym kra\u0144cu Zatoki Perskiej, dzi\u015b jego ruiny znajduj\u0105 si\u0119 jakie\u015b 250 km od oceanu, 10 km od prawego brzegu rzeki. Miasto, o kt\u00f3rym mowa ju\u017c w Ksi\u0119dze Rodzaju - pochodzi\u0142 z niego patriarcha Abraham - Ur Chaldejskie, powsta\u0142o oko\u0142o 5500 lat przed Chrystusem w okresie Ubajd. Kontrolowa\u0142o handel mi\u0119dzy wioskami po\u0142o\u017conymi nad Tygrysem, Eufratem i morzem, a jego po\u0142o\u017cenie sprzyja\u0142o przemianie w centrum polityczne i handlowe. Za\u0142o\u017cyciel pierwszej dynastii Ur, Mesanpada, nadzorowa\u0142 budow\u0119 dok\u00f3w i umocnie\u0144 brzegowych, kt\u00f3re mia\u0142y pom\u00f3c w kontroli corocznych wylew\u00f3w rzeki. Do 2800 r. p.n.e. sta\u0142o si\u0119 jednym z pierwszych sumeryjskich wolnych miast. Przechodzi\u0142y przez nie szlaki handlowe mi\u0119dzy Mezopotami\u0105, Indiami, Etiopi\u0105 i Egiptem.Po okresie os\u0142abienia i stagnacji Ur pod panowaniem Ur Nammu prze\u017cy\u0142o renesans sumeryjskiej sztuki, literatury i kultury. Historycy oceniaj\u0105, \u017ce od 2030 do 1980 r. p.n.e. by\u0142o ono najwi\u0119kszym miastem \u015bwiata - mieszka\u0142o w nim ponad 65\u00a0tys. ludzi. Lecz za panowania trzech ostatnich kr\u00f3l\u00f3w trzeciej dynastii wp\u0142ywy i bogactwo Ur zmniejszy\u0142y si\u0119. Ok. 1940 r. p.n.e. miasto zosta\u0142o zdobyte i z\u0142upione przez Elamit\u00f3w.Odbudowane wkr\u00f3tce Ur sta\u0142o si\u0119 cz\u0119\u015bci\u0105 w\u0142\u0105czonego p\u00f3\u017aniej do imperium babilo\u0144skiego kr\u00f3lestwa Isin. Cho\u0107 nadal by\u0142o wa\u017cnym o\u015brodkiem religijnym, jego znaczenie handlowe spad\u0142o, najprawdopodobniej w wyniku przesuni\u0119cia biegu Eufratu. Gdy Babilon znalaz\u0142 si\u0119 pod kontrol\u0105 Pers\u00f3w, Ur sta\u0142o si\u0119 miastem powszechnie ignorowanym. Jego mieszka\u0144cy wyprowadzili si\u0119, miejskie mury i \u015bwi\u0105tynie popad\u0142y w ruin\u0119, a przysta\u0144 zaton\u0119\u0142a w piasku i b\u0142ocie. Od IV w. p.n.e. Ur pozostawa\u0142o praktycznie zapomniane, p\u00f3ki w 1854 r. John G. Taylor, brytyjski wicekonsul Basry, nie odnalaz\u0142 jego ruin i nie rozpocz\u0105\u0142 ich odkopywania.",
    "category": "Nadmorskie pa\u0144stwa-miasta"
}