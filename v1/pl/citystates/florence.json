{
    "id": 6,
    "name": "Florencja|Florencji|Florencji|Florencj\u0119|Florencj\u0105|Florencji",
    "historical_info": "Florencja (w\u0142oskie \u201eFirenze\u201d) jest jednym z najciekawszych i najpi\u0119kniejszych miast Europy. Znajduje si\u0119 nad rzek\u0105 Arno w p\u00f3\u0142nocnych W\u0142oszech, w sercu przepi\u0119knego regionu Toskanii. Florencja zosta\u0142a za\u0142o\u017cona w 59 roku p.n.e. przez Juliusza Cezara jako osada dla by\u0142ych \u017co\u0142nierzy rzymskich w strategicznej lokalizacji, na przeci\u0119ciu Via Cassia (g\u0142\u00f3wnego szlaku na p\u00f3\u0142noc od Rzymu) i Arno. Zosta\u0142a zaplanowana jako szachownica, w stylu obozu wojskowego, a po\u0142o\u017cenie pozwoli\u0142o jej bardzo wiele zyska\u0107 na handlu pomi\u0119dzy Rzymem a p\u00f3\u0142noc\u0105, na skutek czego w 300 r.n.e. Florencja zosta\u0142a stolic\u0105 prowincji Tuscia (Toskanii). Przez nast\u0119pnych kilkaset lat miasto musia\u0142o odpiera\u0107 ataki zar\u00f3wno Ostrogot\u00f3w, jak i Bizantyjczyk\u00f3w, a w\u0142adza nad miastem przechodzi\u0142a z r\u0105k do r\u0105k a\u017c do 774 r. n.e., kiedy to Karol Wielki przej\u0105\u0142 miasto i zdo\u0142a\u0142 obroni\u0107 je przed dalszymi atakami.Przez kolejne stulecia Florencja odzyska\u0142a utracone bogactwa i znaczenie, staj\u0105c si\u0119 jednym z najzamo\u017cniejszych i najpot\u0119\u017cniejszych miast-pa\u0144stw w Europie. W roku 1252 Republika Florencji wprowadzi\u0142a w\u0142asn\u0105 walut\u0119, z\u0142ote floreny, kt\u00f3re akceptowane by\u0142y praktycznie w ca\u0142ym regionie \u015br\u00f3dziemnomorskim, jak r\u00f3wnie\u017c w Europie, a florenty\u0144scy kupcy i bankierzy szybko stali si\u0119 znani ca\u0142emu \u015bwiatu.W okresie renesansu Florencja znajdowa\u0142a si\u0119 pod panowaniem kilku bardzo bogatych i okrutnych rodzin, w tym Medyceuszy. Gdy akurat nie by\u0142 zaanga\u017cowany w \u015bmiertelne walki o w\u0142adz\u0119, Lorenzo de Medici finansowa\u0142 prace Michelangelo, Botticellego oraz Leonardo da Vinci, a to tylko trzy z wielu nazwisk geniuszy, kt\u00f3rych obejmowa\u0142 swym mecenatem. Do po\u0142owy XV wieku Medyceusze zostali dziedzicznymi wielkimi ksi\u0105\u017c\u0119tami Toskanii i przez nast\u0119pnych kilka stuleci rz\u0105dzili miastem oraz prowincj\u0105. W roku 1737 Florencja sta\u0142a si\u0119 cz\u0119\u015bci\u0105 terytorium Austrii, w 1859 przy\u0142\u0105czono j\u0105 do kr\u00f3lestwa Sardynii, a nast\u0119pnie, w roku 1861, do \u015bwie\u017co utworzonego po\u0142\u0105czonego Kr\u00f3lestwa W\u0142och.Wsp\u00f3\u0142czesna Florencja jest t\u0119tni\u0105cym \u017cyciem o\u015brodkiem turystycznym, licz\u0105cym oko\u0142o 500 000 mieszka\u0144c\u00f3w, kt\u00f3ry wci\u0105\u017c lubuje si\u0119 w swej historii z okresu Rzymu, \u015bredniowiecza i renesansu. Pozostaje jednym z najpi\u0119kniejszych i budz\u0105cych zachwyt miejsc w Europie, a nawet na ca\u0142ym \u015bwiecie.",
    "category": "Kulturowe pa\u0144stwa-miasta"
}