{
    "id": 45,
    "name": "Mogadiscio",
    "historical_info": "Secondo il \"Periplo del Mar Eritreo\", famoso documento antico, Mogadiscio era gi\u00e0 un importante centro marittimo nel I Secolo d.C., quando i mercanti romani cominciarono a visitare i porti egiziani lungo la costa del Mar Rosso. Intorno al 900 d.C. i mercanti musulmani si insediarono nelle citt\u00e0 somale e le rotte commerciali si estesero fino a raggiungere regni lontani come la Cina, il Vietnam e lo Sri Lanka. Quando fu visitata dall'esploratore e autore marocchino ibn-Batuta, nel 1331, Mogadiscio era all'apice della prosperit\u00e0: la citt\u00e0 pi\u00f9 fulgida del Corno d'Africa.In Europa la ricchezza di Mogadiscio, esaltata nei racconti dei viaggiatori, assunse dimensioni leggendarie. Vasco de Gama, che vi fece sosta nel XV Secolo, not\u00f2 che era ben costruita e ben difesa, con case alte quattro o cinque piani, grandi palazzi al centro e numerose moschee. Nel secolo successivo il viaggiatore portoghese Duarte Barbosa scrisse che nel suo porto giungevano centinaia di navi da paesi lontani, cariche di stoffe e spezie, che scambiavano con oro, cera e avorio. Barbosa descrisse anche la florida industria tessile di Mogadiscio, capace di produrre un tessuto leggero molto ambito in Egitto e Siria.Spinte dalla bramosia di ricchezza, le potenze coloniali europee cercarono di incorporare la citt\u00e0 nei loro imperi; i portoghesi non ebbero successo, mentre successivamente la Compagnia Inglese delle Indie Orientali riusc\u00ec a stabilire un effimero controllo. Nel 1892 il sultano di Zanzibar cedette Mogadiscio all'Italia, che ne fece la capitale della Somalia italiana nel 1905. Nel 1960 la Somalia ottenne pacificamente l'indipendenza, ma la sua democrazia si accasci\u00f2 sotto una guerra civile nel 1991. Dal 1994, anno in cui le Nazioni Unite hanno ritirato le loro forze, Mogadiscio \u00e8 stata squassata da combattimenti pressoch\u00e9 costanti tra milizie rivali. In mezzo a un simile caos, il porto una volta tanto florido \u00e8 caduto in disuso e in rovina.",
    "category": "Citt\u00e0-stato marittime"
}