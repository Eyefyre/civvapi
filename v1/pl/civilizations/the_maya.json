{
    "id": 32,
    "name": "Majowie|Maj\u00f3w|Majom|Maj\u00f3w|Majami|Majach",
    "icon": "https://eyefyre.github.io/civvapi/images/civ_icons/majowie|maj\u00f3w|majom|maj\u00f3w|majami|majach.png",
    "dawn_of_man": "Tw\u00f3j lud pada przed tob\u0105 na kolana, o wspania\u0142y kr\u00f3lu Pakalu Wielki, ukochany synu bog\u00f3w i tarczo kr\u00f3lestwa Palenque. Po latach spor\u00f3w z s\u0105siadami zada\u0142e\u015b pot\u0119\u017cny cios wrogom twego ludu i z\u0142o\u017cy\u0142e\u015b w ofierze ich przyw\u00f3dc\u00f3w w odwecie za zniewa\u017canie twoich poprzednik\u00f3w. Chwa\u0142a Palenque zosta\u0142a przywr\u00f3cona tylko dzi\u0119ki twej m\u0105dro\u015bci, gdy kierowa\u0142e\u015b odbudow\u0105 miasta i stworzy\u0142e\u015b pomniki i budowle jakich tw\u00f3j lud \u2013 i \u015bwiat \u2013 nie widzieli.Wspania\u0142y kr\u00f3lu, tw\u00f3j lud chce, by\u015b znowu mu przewodzi\u0142 i radzi\u0142 w nadchodz\u0105cych czasach. Czy wype\u0142nisz wol\u0119 bog\u00f3w i przywr\u00f3cisz dawny blask twego kr\u00f3lestwa? Zbudujesz nowe pomniki, kt\u00f3re na zawsze pozostan\u0105 w pami\u0119ci twego ludu? Czy stworzysz cywilizacj\u0119, kt\u00f3ra wytrzyma pr\u00f3b\u0119 czasu?",
    "unique_buildings": [
        {
            "name": "Piramida|Piramidy|Piramidzie|Piramid\u0119|Piramidy|Piramid|Piramidom|Piramidy",
            "url": "https://eyefyre.github.io/civvapi/v1/pl/buildings/pyramid.json"
        }
    ],
    "unique_units": [
        {
            "name": "Oszczepnicy|Oszczepnik\u00f3w|Oszczepnikom|Oszczepnik\u00f3w|Oszczepnikami|Oszczepnikach",
            "url": "https://eyefyre.github.io/civvapi/v1/pl/units/atlatlist.json"
        }
    ],
    "city_names": [
        "Palanque",
        "Tikal",
        "Chichen Itza",
        "Uxmal",
        "Tulum",
        "Copan",
        "Coba",
        "El Mirador",
        "Calakmul",
        "Edzna|Edzny|Edznie|Edzn\u0119|Edzn\u0105|Edznie",
        "Lamanai",
        "Izapa|Izapy|Izapie|Izap\u0119|Izap\u0105|Izapie",
        "Uaxactun",
        "Comalcalco",
        "Piedras Negras",
        "Cancuen",
        "Yaxha",
        "Quirigua",
        "Q'umarkaj",
        "Nakbe",
        "Cerros",
        "Xunantunich",
        "Takalik Abaj",
        "Cival",
        "San Bartolo",
        "Altar de Sacrificios",
        "Seibal",
        "Caracol",
        "Naranjo",
        "Dos Pilas",
        "Mayapan",
        "Ixinche",
        "Zaculeu",
        "Kabah"
    ],
    "spy_names": [
        "Camazotz",
        "Coyopa",
        "Gukumatz",
        "Hunahpu",
        "Huracan",
        "Ixchel",
        "Ixtab",
        "Kukulk\u00e1n",
        "Xbalanque",
        "Zipacna"
    ],
    "historical_info": [
        {
            "heading": "Historia",
            "text": "Majowie od III do X w. n.e. zamieszkiwali tereny obecnego Meksyku, Gwatemali i Belize. Tworzyli sie\u0107 niezale\u017cnych kr\u00f3lestw po\u0142\u0105czonych wsp\u00f3ln\u0105 kultur\u0105 i religi\u0105. Cho\u0107 ich prawdziwe pochodzenie pozostaje tajemnic\u0105, istniej\u0105 liczne teorie co do najwcze\u015bniejszych dziej\u00f3w ich cywilizacji. Wedle ustale\u0144 archeolog\u00f3w pierwsze osiedla Maj\u00f3w ustanowione zosta\u0142y oko\u0142o 2000 r. p.n.e. Pocz\u0105tkowo by\u0142y to spo\u0142eczno\u015bci przedrolnicze, wkr\u00f3tce jednak sta\u0142y si\u0119 wielkimi o\u015brodkami miejskimi. Miasta-pa\u0144stwa Maj\u00f3w opiera\u0142y zar\u00f3wno swoje utrzymanie, jak i handel na wyrafinowanych technikach rolniczych. Cho\u0107 du\u017ca liczba ich osiedli z niewyja\u015bnionego powodu upad\u0142a pod koniec pierwszego tysi\u0105clecia naszej ery, to wiele miast \u017cy\u0142o w dostatku a\u017c do przybycia w XVI w. hiszpa\u0144skich konkwistador\u00f3w."
        },
        {
            "heading": "Klimat i ziemie",
            "text": "Osiedla Maj\u00f3w znajdowa\u0142y si\u0119 g\u0142\u00f3wnie na terenie wsp\u00f3\u0142czesnego Belize i Gwatemali, a tak\u017ce wsp\u00f3\u0142czesnych stan\u00f3w Meksyku \u2013 Quintana Roo, Campeche i Jukatanu, kt\u00f3re sk\u0142adaj\u0105 si\u0119 na region znany jako p\u00f3\u0142wysep Jukatan. Teren, kt\u00f3ry zamieszkiwali Majowie, by\u0142 bardzo zr\u00f3\u017cnicowany: znajdowa\u0142y si\u0119 tam zar\u00f3wno g\u00f3ry i wy\u017cyny, jak i tropikalne d\u017cungle i pustynne niziny.Obecno\u015b\u0107 tropikalnych d\u017cungli zapewnia\u0142a Majom dost\u0119p do bogatej flory i fauny, kt\u00f3re stanowi\u0142y uzupe\u0142nienie ich produkcji rolnej, a tak\u017ce do cennej s\u0142odkiej wody. Roczne opady w d\u017cungli przekraczaj\u0105ce 250 cm nie by\u0142y rzadko\u015bci\u0105, a sp\u0119cznia\u0142a od wody gleba sprawia\u0142a, \u017ce deszcz gromadzi\u0142 si\u0119 w wapiennych niszach zwanych \u201ecenote\u201d, z kt\u00f3rych \u0142atwo by\u0142o pobiera\u0107 wod\u0119."
        },
        {
            "heading": "Okresy w historii Maj\u00f3w",
            "text": "D\u0142ugo istnia\u0142y rozmaite teorie dotycz\u0105ce pochodzenia Maj\u00f3w i dopiero w ci\u0105gu ostatnich 50 lat archeologom badaj\u0105cym Mezoameryk\u0119 uda\u0142o si\u0119 stworzy\u0107 zarys historii pocz\u0105tk\u00f3w ich cywilizacji. Prze\u0142omy w badaniach ich pisma, jakie mia\u0142y miejsce w latach 60. i 70. XX w., sprawi\u0142y, \u017ce studia nad Majami wysz\u0142y z d\u0142ugiego marazmu spowodowanego brakiem \u017ar\u00f3de\u0142 pisanych.Histori\u0119 cywilizacji Maj\u00f3w dzieli si\u0119 na kilka oddzielnych cykli w ramach trzech okres\u00f3w \u2013 preklasycznego, klasycznego i postklasycznego. Pierwsze osiedla powsta\u0142y w okresie preklasycznym, w latach 2000\u20131500 p.n.e., kiedy to pierwotni Majowie zacz\u0119li zrywa\u0107 ze zbieracko\u2013\u0142owieckim trybem \u017cycia i tworzy\u0107 spo\u0142eczno\u015bci rolne. Z czasem te pierwotne spo\u0142eczno\u015bci ewoluowa\u0142y w coraz bardziej z\u0142o\u017cony system spo\u0142eczny, w kt\u00f3rym znajdowa\u0142y miejsce nie tylko zaawansowane techniki rolnicze i szlaki handlowe, ale te\u017c wielkie dzie\u0142a sztuki i architektury.Szczyt rozwoju cywilizacji Maj\u00f3w mia\u0142 miejsce w latach 250\u2013900 n.e., czyli w okresie znanym jako klasyczny. Na okres ten przypadaj\u0105 najbardziej znane dokonania Maj\u00f3w, a w\u015br\u00f3d nich stworzenie du\u017cych, niezale\u017cnych pa\u0144stw\u2013miast, z kt\u00f3rych ka\u017cde by\u0142o wielkim centrum urbanistycznym, pe\u0142nym pomnik\u00f3w bog\u00f3w i kr\u00f3l\u00f3w.Okres postklasyczny zapocz\u0105tkowa\u0142 upadek wielkich centr\u00f3w miejskich na po\u0142udniu terytori\u00f3w Maj\u00f3w \u2013 to niewyja\u015bnione do dzi\u015b wydarzenie sprawi\u0142o, \u017ce niekt\u00f3re wielkie miasta zosta\u0142y ca\u0142kowicie opuszczone. P\u00f3\u0142nocne osiedla ros\u0142y jednak i bogaci\u0142y si\u0119 jeszcze przez d\u0142ugi czas."
        },
        {
            "heading": "Wielkie miasta Maj\u00f3w",
            "text": "Cho\u0107 wielkie miasta Maj\u00f3w jednoczy\u0142a wsp\u00f3lna kultura, by\u0142y one r\u00f3wnie\u017c bardzo niezale\u017cne \u2013 stale anga\u017cowa\u0142y si\u0119 w wojny mi\u0119dzy sob\u0105, a stawk\u0105 by\u0142o terytorium, handel i kwestie polityczne. Mimo tej niezale\u017cno\u015bci wszystkie wielkie miasta mia\u0142y sw\u00f3j wp\u0142yw na kultur\u0119 jako ca\u0142o\u015b\u0107, gdy\u017c ka\u017cde z nich by\u0142o wyj\u0105tkowe i r\u00f3\u017cni\u0142o si\u0119 od innych.Kaminaljuyu, uwa\u017cane za najd\u0142u\u017cej zamieszkane osiedle w obu Amerykach, by\u0142o w latach 1500 p.n.e. \u2013 1200 n.e. domem dla du\u017cej liczby Maj\u00f3w. Liczne wykopaliska archeologiczne dowiod\u0142y, \u017ce miasto mog\u0142o by\u0107 g\u0142\u00f3wnym w regionie producentem obsydianu i jadeitu. Odkryto tam pozosta\u0142o\u015bci ponad stu kopc\u00f3w i staro\u017cytnych budowli. Niestety, rozw\u00f3j handlowy i urbanistyczny okolicy, maj\u0105cy miejsce w XIX i XX wieku, niemal ca\u0142kowicie zniszczy\u0142 pozosta\u0142o\u015bci wielkiego niegdy\u015b miasta, pozostawiaj\u0105c jedynie jego fragmenty.El Mirador, kolejne z wielkich miast Maj\u00f3w, prze\u017cywa\u0142o sw\u00f3j rozkwit w latach 600 p.n.e. \u2013 100 n.e. W tym du\u017cym mie\u015bcie znajdowa\u0142y si\u0119 liczne umieszczone na estakadach drogi nazywane przez Maj\u00f3w \u201esacbe\u201d. By\u0142y one u\u017cywane do \u0142\u0105czenia ze sob\u0105 budynk\u00f3w w ramach osiedla, lecz r\u00f3wnie\u017c do komunikacji mi\u0119dzy odleg\u0142ymi centrami handlu, przez co sta\u0142y si\u0119 niezmiernie istotne w tworzeniu sieci handlowych Maj\u00f3w. Podobnie jak wiadukty, kt\u00f3re dzi\u015b buduje si\u0119 nad po\u0142aciami niestabilnej ziemi, sacbe \u0142\u0105czy\u0142y bardzo odleg\u0142e miejsca. Najd\u0142u\u017csze z nich bieg\u0142o od staro\u017cytnego miasta Coba do mniejszego osiedla Yaxuna, odleg\u0142ego od Coby o niemal 100 km.Tikal, najbardziej chyba znane miasto Maj\u00f3w epoki klasycznej, by\u0142o stolic\u0105 pot\u0119\u017cnego pa\u0144stwa o tej samej nazwie. Ambicja jego w\u0142adc\u00f3w by\u0142a przyczyn\u0105 cz\u0119stych walk mi\u0119dzy Tikalem a s\u0105siaduj\u0105cymi rywalami. Uwa\u017ca si\u0119, \u017ce miasto by\u0142o nieprzerwanie zamieszkane przez niemal 2000 lat i w szczycie swojej \u015bwietno\u015bci zamieszkiwa\u0142o je sto tysi\u0119cy ludzi. Jednym z mniej znanych osi\u0105gni\u0119\u0107 Tikalu jest \u201eaguada\u201d, pomys\u0142owy system zbiornik\u00f3w z wod\u0105, do kt\u00f3rych z mur\u00f3w miasta sp\u0142ywa\u0142a deszcz\u00f3wka.Chichen Itza jest jednym z najlepiej zachowanych miast Maj\u00f3w, jako \u017ce nale\u017ca\u0142o do tych, kt\u00f3re przetrwa\u0142y najd\u0142u\u017cej. W Chichen Itza, kt\u00f3rego zabudowania pokrywaj\u0105 powierzchni\u0119 6,5 km kw., mo\u017cna odnale\u017a\u0107 przyk\u0142ady niemal wszystkich form architektury stosowanej przez Maj\u00f3w, takie jak piramidy schodkowe, boiska do gry w pi\u0142k\u0119 i bogato zdobione \u015bwi\u0105tynie."
        },
        {
            "heading": "Upadek",
            "text": "Oko\u0142o IX w. dla wielu po\u0142udniowych osiedli Maj\u00f3w nadszed\u0142 okres szybkiego upadku, kt\u00f3rego przyczyny pozostaj\u0105 nieznane. Rozpad i porzucenie tych kr\u00f3lestw do dzi\u015b budzi kontrowersje. Przeludnienie, zanieczyszczenie \u015brodowiska, wojna, choroby \u2013 ka\u017cdy z tych czynnik\u00f3w m\u00f3g\u0142 by\u0107 jedyn\u0105 przyczyn\u0105, najprawdopodobniej jednak to ich po\u0142\u0105czenie doprowadzi\u0142o do porzucenia wi\u0119kszych miast-pa\u0144stw.Podczas gdy tajemniczy upadek spustoszy\u0142 po\u0142udniowe cz\u0119\u015bci pa\u0144stwa Maj\u00f3w, miasta na p\u00f3\u0142nocy prosperowa\u0142y nadal, wkraczaj\u0105c w drugie tysi\u0105clecie naszej ery. Wtedy w\u0142a\u015bnie nasta\u0142 czas wielko\u015bci s\u0142awnego miasta Chichen Itza. Przetrwa\u0142o ono kilkaset lat, a przyczyn\u0105 jego upadku by\u0142a tragiczna w skutkach wojna domowa z s\u0105siednim miastem Mayapan w XIV w. Mayapan, Uxmal i Coba znalaz\u0142y si\u0119 w\u015br\u00f3d tych kilku miast, kt\u00f3re osta\u0142y si\u0119 na p\u00f3\u0142nocy po upadku wi\u0119kszo\u015bci o\u015brodk\u00f3w ich cywilizacji."
        },
        {
            "heading": "Struktura spo\u0142eczna Maj\u00f3w",
            "text": "Cho\u0107 Majowie nigdy nie zjednoczyli si\u0119 w jedno imperium, tworz\u0105c raczej pa\u0144stwa-miasta przypominaj\u0105ce staro\u017cytn\u0105 Grecj\u0119, w ka\u017cdym z niezale\u017cnych o\u015brodk\u00f3w struktura spo\u0142eczna by\u0142a podobna. Od III w. p.n.e. Majowie praktykowali dziedziczenie tronu, chyba \u017ce nie by\u0142o odpowiedniego nast\u0119pcy. Kr\u00f3l wraz z rodzin\u0105 i innymi wysoko postawionymi obywatelami tworzyli arystokracj\u0119, klas\u0119 wy\u017csz\u0105. O stopie\u0144 ni\u017cej sta\u0142o duchowie\u0144stwo, sk\u0142adaj\u0105ce si\u0119 z szaman\u00f3w, kt\u00f3rzy prowadzili liczne w ci\u0105gu roku rytua\u0142y i ceremonia\u0142y. Opr\u00f3cz tych dw\u00f3ch klas rz\u0105dz\u0105cych istnia\u0142o r\u00f3wnie\u017c posp\u00f3lstwo, stanowi\u0105ce wi\u0119kszo\u015b\u0107 spo\u0142ecze\u0144stwa Maj\u00f3w \u2013 byli to rolnicy, rzemie\u015blnicy i pracownicy fizyczni. Najni\u017cej w hierarchii spo\u0142ecznej stali niewolnicy \u2013 je\u0144cy wojenni i przest\u0119pcy."
        },
        {
            "heading": "Rolnictwo i my\u015blistwo",
            "text": "Poniewa\u017c Majowie musieli pracowa\u0107 na roli przy bardzo ograniczonym dost\u0119pie do wody, stosowali oni rozmaite techniki pozwalaj\u0105ce im dobrze wykorzysta\u0107 \u017cyzne ziemie, kt\u00f3re zamieszkiwali. System p\u0142odozmianu \u201emilpa\u201d, u\u017cywany przez liczne ludy mezoameryka\u0144skie, u Maj\u00f3w sprawdzi\u0142 si\u0119 szczeg\u00f3lnie dobrze. Milpa by\u0142a rodzajem gospodarki \u017carowej, w kt\u00f3rym siano jednocze\u015bnie r\u00f3\u017cne rodzaje ro\u015blin, a nast\u0119pnie na pewien okres pozostawiano ziemi\u0119 od\u0142ogiem. Zazwyczaj po dwuletnim okresie sadzenia nast\u0119powa\u0142o sze\u015b\u0107 do o\u015bmiu lat od\u0142ogu. Majowie hodowali g\u0142\u00f3wnie kukurydz\u0119, dyni\u0119 pi\u017cmow\u0105 i fasol\u0119, okre\u015blane \u0142\u0105cznie mianem \u201etrzech si\u00f3str\u201d.Majowie byli nie tylko dobrymi rolnikami, lecz r\u00f3wnie\u017c zdolnymi my\u015bliwymi i rybakami. Za pomoc\u0105 rozmaitych narz\u0119dzi i broni polowali g\u0142\u00f3wnie na jelenie, kr\u00f3liki i pekari \u2013 \u015bwiniopodobne zwierz\u0119 zamieszkuj\u0105ce d\u017cungl\u0119. Majowie u\u017cywali innowacyjnej wyrzutni w\u0142\u00f3czni o nazwie atlatl \u2013 znalaz\u0142a ona zastosowanie zar\u00f3wno w \u0142owach, jak i podczas wojny. By\u0142a to drewniana prowadnica o zaokr\u0105glonym ko\u0144cu, w kt\u00f3rej umieszczano w\u0142\u00f3czni\u0119 lub be\u0142t. Wykonywano ni\u0105 taki sam zamach, jak przy normalnym rzucie, lecz dzi\u0119ki wykorzystaniu prowadnicy w\u0142\u00f3cznia osi\u0105ga\u0142a du\u017co wi\u0119ksze pr\u0119dko\u015bci \u2013 m\u00f3wi si\u0119, \u017ce dochodzi\u0142y one do ponad 160 km/h, co pozwala\u0142o skutecznie \u0142owi\u0107 wi\u0119ksz\u0105 i szybsz\u0105 zwierzyn\u0119."
        },
        {
            "heading": "Kult bog\u00f3w",
            "text": "Majowie, jak inne spo\u0142ecze\u0144stwa politeistyczne na ca\u0142ym \u015bwiecie, czcili bardzo rozbudowany panteon bog\u00f3w, na kt\u00f3rego czele sta\u0142 b\u00f3g stw\u00f3rca Itzamna. Szczeg\u00f3lnym kultem otaczano bog\u00f3w nieba, zw\u0142aszcza boga s\u0142o\u0144ca Kinish Ahau i bogini\u0119 ksi\u0119\u017cyca Ixchel. Majowie mieli te\u017c bog\u00f3w pogody, zb\u00f3\u017c i rozmaitych profesji obecnych w ich kulturze. Szczeg\u00f3lnie wa\u017cnym bogiem w panteonie sta\u0142 si\u0119 b\u00f3g kukurydzy, poniewa\u017c w p\u00f3\u017aniejszych etapach rozwoju spo\u0142ecze\u0144stwa zbo\u017ce to sta\u0142o si\u0119 podstaw\u0105 po\u017cywienia Maj\u00f3w.Na przestrzeni roku Majowie odprawiali liczne rytua\u0142y na cze\u015b\u0107 bog\u00f3w oparte g\u0142\u00f3wnie na ich wiedzy zwi\u0105zanej z astronomi\u0105 i kalendarzem. Cho\u0107 nie nale\u017celi do najkrwawszych lud\u00f3w sk\u0142adaj\u0105cych ofiary z ludzi, rzeczywi\u015bcie przy najwa\u017cniejszych rytua\u0142ach dochodzi\u0142o do upuszczania krwi i sk\u0142adania ofiar. Ofiara z ludzi mia\u0142a przynosi\u0107 obfite plony \u2013 Majowie topili przeznaczonych do niej ludzi w nieckach ze s\u0142odk\u0105 wod\u0105 ku czci boga deszczu Chaaca. S\u0142awne \u015bwi\u0119te cenote w Chichen Itza by\u0142o miejscem, w kt\u00f3rym w epoce klasycznej w historii Maj\u00f3w z\u0142o\u017cono spor\u0105 liczb\u0119 ludzkich ofiar.Tak jak wiele innych kultur mezoameryka\u0144skich, r\u00f3wnie\u017c Majowie rozgrywali rytualne mecze gry w pi\u0142k\u0119, podczas kt\u00f3rych pr\u00f3bowali za pomoc\u0105 bioder wbi\u0107 gumow\u0105 pi\u0142k\u0119 (o wadze ok. 2-4 kg) do pionowo zawieszonego okr\u0119gu. Rozgrywki te mia\u0142y zar\u00f3wno ceremonialne, jak i rekreacyjne znaczenie. U\u017cywano ich r\u00f3wnie\u017c jako metody rozstrzygania spor\u00f3w terytorialnych \u2013 gra ko\u0144czy\u0142a si\u0119 w\u00f3wczas u\u015bmierceniem przegranej dru\u017cyny."
        },
        {
            "heading": "Kultura Maj\u00f3w",
            "text": "U szczytu pot\u0119gi swej cywilizacji Majowie stworzyli wiele dzie\u0142 sztuki, w tym misterne rze\u017aby i reliefy w kamieniu i jadeicie. Arty\u015bci z ka\u017cdego miasta zawierali w dzie\u0142ach cechy typowe dla swego regionu. Majowie wynale\u017ali r\u00f3wnie\u017c, korzystaj\u0105c z d\u00f3br, jakie zapewnia\u0142a im d\u017cungla, wiele pigment\u00f3w i barwnik\u00f3w. Najbardziej znany z nich to \u201eb\u0142\u0119kit Maj\u00f3w\u201d \u2013 tworzony z barwnika indygo, kt\u00f3ry p\u00f3\u017aniej, po upadku spo\u0142ecze\u0144stwa Maj\u00f3w, znalaz\u0142 zastosowanie w sztuce europejskich kolonist\u00f3w.W\u015br\u00f3d osi\u0105gni\u0119\u0107 architektonicznych Maj\u00f3w najbardziej rozpoznawaln\u0105 cz\u0119\u015bci\u0105 s\u0105 schodkowe piramidy, kt\u00f3rych wiele powsta\u0142o w ostatnim okresie istnienia tej cywilizacji. Zgodnie ze swoj\u0105 nazw\u0105, piramida schodkowa sk\u0142ada\u0142a si\u0119 z warstw kamienia u\u0142o\u017conych w formie schodk\u00f3w, na szczycie kt\u00f3rych znajdowa\u0142 si\u0119 p\u0142aski szczyt \u2013 miejsce, w kt\u00f3rym cz\u0119sto odbywa\u0142y si\u0119 ceremonie religijne. Uwa\u017ca si\u0119, \u017ce mezoameryka\u0144skie piramidy schodkowe budowano na istniej\u0105cych ju\u017c wcze\u015bniej kopcach lub dawnych \u015bwi\u0105tyniach, kt\u00f3re przebudowywano wedle wskaza\u0144 cykli kalendarzowych. Najbardziej znanym przyk\u0142adem piramidy schodkowej jest ta w Chichen Itza na p\u00f3\u0142wyspie Jukatan \u2013 doskonale zachowany egzemplarz, kt\u00f3rym opiekuje si\u0119 rz\u0105d meksyka\u0144ski.System pisma Maj\u00f3w oparty jest na skrypcie okre\u015blanym cz\u0119sto mianem glif\u00f3w lub hieroglif\u00f3w ze wzgl\u0119du na podobie\u0144stwo do pisma staro\u017cytnych Egipcjan. Odkryto go na dzie\u0142ach odnajdywanych na terenie zamieszkiwanym przez Maj\u00f3w i powoli odcyfrowywano na przestrzeni ostatniego stulecia. Majowie u\u017cywali go, by uwieczni\u0107 liczne aspekty swej kultury. Cho\u0107 s\u0105 dowody na to, \u017ce skrybowie india\u0144scy tworzyli ksi\u0119gi z kory i sk\u00f3r zwierz\u0105t, wi\u0119kszo\u015b\u0107 tych dzie\u0142 zosta\u0142a zniszczona w XVI w. przez hiszpa\u0144skich naje\u017ad\u017ac\u00f3w, kt\u00f3rzy uznali je za heretyckie."
        },
        {
            "heading": "Kalendarz Maj\u00f3w",
            "text": "W\u015br\u00f3d licznych godnych uwagi odkry\u0107 Maj\u00f3w najbardziej znany sta\u0142 si\u0119 ich kalendarz, g\u0142\u00f3wnie ze wzgl\u0119du na jego niejasne przeznaczenie. Niezwykle skomplikowany kalendarz d\u0142ugiej rachuby by\u0142 jednym z trzech u\u017cywanych przez Maj\u00f3w (obok kalendarzy Haab i Tzolkin).Kalendarz, kt\u00f3rego wskazania s\u0105 \u017ar\u00f3d\u0142em pog\u0142osek o ko\u0144cu \u015bwiata w roku 2012, u\u017cywany by\u0142 przez Maj\u00f3w do mierzenia czasu od stworzenia \u015bwiata. Wed\u0142ug niego cywilizacja wzi\u0119\u0142a sw\u00f3j pocz\u0105tek 11 sierpnia 3114 r. p.n.e., a sko\u0144czy\u0107 si\u0119 ma, jak wybrali spo\u015br\u00f3d wielu mo\u017cliwo\u015bci ci, kt\u00f3rzy wierz\u0105 w zag\u0142ad\u0119, 21 grudnia 2012 roku. Ludzie ci wierz\u0105, \u017ce Majowie za pomoc\u0105 kalendarza przewidzieli koniec \u015bwiata. Wi\u0119kszo\u015b\u0107 naukowc\u00f3w interpretuje to jednak po prostu jako koniec jednego cyklu i pocz\u0105tek nast\u0119pnego, nie za\u015b kataklizm niszcz\u0105cy \u015bwiat.Razem z kalendarzem d\u0142ugiej rachuby u\u017cywano mniej znanego 365-dniowego kalendarza Haab, kt\u00f3ry w przybli\u017ceniu odpowiada\u0142 czasowi roku s\u0142onecznego oraz kalendarza Tzolkin, kt\u00f3ry wykorzystywa\u0142 system 260-dniowy i s\u0142u\u017cy\u0142 do wyznaczania dat \u015bwi\u0105t oraz do cel\u00f3w rolniczych."
        },
        {
            "heading": "Ekspansja kolonialna i upadek",
            "text": "Przybycie Hiszpan\u00f3w przynios\u0142o szybki kres istniej\u0105cych jeszcze p\u00f3\u0142nocnych miast Maj\u00f3w i, cho\u0107 Majowie do dzi\u015b \u017cyj\u0105 w Meksyku i innych cz\u0119\u015bciach Ameryki \u015arodkowej i Po\u0142udniowej, du\u017ca cz\u0119\u015b\u0107 dorobku ich historii i kultury przepad\u0142a podczas podboj\u00f3w konkwistador\u00f3w. Z pocz\u0105tkiem XVI w. Hiszpanie zacz\u0119li wysy\u0142a\u0107 ekspedycje na p\u00f3\u0142wysep Jukatan z nadziej\u0105 na znalezienie miejsca pod przysz\u0142e osiedle, jednak zdecentralizowany system miast-pa\u0144stw Maj\u00f3w pozwoli\u0142 ich mieszka\u0144com na niezale\u017cne od siebie stawianie oporu naje\u017ad\u017acom i dlatego Hiszpanie potrzebowali niemal dwustu lat, by ujarzmi\u0107 lud Maj\u00f3w na tym terenie.W trakcie podboju Maj\u00f3w Hiszpanie podejmowali rozmaite pr\u00f3by nawr\u00f3cenia ich na katolicyzm. Najbardziej znana z tych pr\u00f3b podj\u0119ta zosta\u0142a przez hiszpa\u0144skiego biskupa Diego de Land\u0119, g\u0142ow\u0119 archidiecezji rzymskokatolickiej Jukatanu. M\u00f3wi si\u0119, \u017ce przeprowadzi\u0142 on w ma\u0142ej miejscowo\u015bci Mani inkwizycj\u0119 \u2013 spali\u0142 bo\u017cki Maj\u00f3w i kodeksy religijne, pr\u00f3buj\u0105c w ten spos\u00f3b wykorzeni\u0107 lokalne wierzenia. Cho\u0107 jego dzia\u0142ania spotykaj\u0105 si\u0119 dzi\u015b z g\u0142\u0119bok\u0105 niech\u0119ci\u0105, wielu historyk\u00f3w zauwa\u017ca, \u017ce prowadzi\u0142 on i przekaza\u0142 szczeg\u00f3\u0142owe zapiski zwi\u0105zane z religi\u0105 i j\u0119zykiem Maj\u00f3w oparte na bezpo\u015brednich obserwacjach."
        },
        {
            "heading": "Wsp\u00f3\u0142cze\u015bni Majowie",
            "text": "Ocenia si\u0119, \u017ce na terenach obecnego Meksyku, Belize, Gwatemali, Hondurasu i Salwadoru \u017cyje obecnie oko\u0142o siedmiu milion\u00f3w Maj\u00f3w, z kt\u00f3rych wielu prowadzi tryb \u017cycia zgodny z tradycyjn\u0105 kultur\u0105. Cho\u0107 dzieli ich r\u00f3\u017cnorodno\u015b\u0107 j\u0119zykowa \u2013 pos\u0142uguj\u0105 si\u0119 bowiem ponad dwudziestoma j\u0119zykami \u2013 \u0142\u0105cz\u0105 ich, tak jak ich przodk\u00f3w, wsp\u00f3lna kultura i tradycja, dzi\u0119ki czemu wsp\u00f3lnie piel\u0119gnuj\u0105 spu\u015bcizn\u0119, jak\u0105 pozostawili im staro\u017cytni Majowie."
        },
        {
            "heading": "Wsp\u00f3\u0142cze\u015bni Majowie",
            "text": "Ocenia si\u0119, \u017ce na terenach obecnego Meksyku, Belize, Gwatemali, Hondurasu i Salwadoru \u017cyje obecnie oko\u0142o siedmiu milion\u00f3w Maj\u00f3w, z kt\u00f3rych wielu prowadzi tryb \u017cycia zgodny z tradycyjn\u0105 kultur\u0105. Cho\u0107 dzieli ich r\u00f3\u017cnorodno\u015b\u0107 j\u0119zykowa \u2013 pos\u0142uguj\u0105 si\u0119 bowiem ponad dwudziestoma j\u0119zykami \u2013 \u0142\u0105cz\u0105 ich, tak jak ich przodk\u00f3w, wsp\u00f3lna kultura i tradycja, dzi\u0119ki czemu wsp\u00f3lnie piel\u0119gnuj\u0105 spu\u015bcizn\u0119, jak\u0105 pozostawili im staro\u017cytni Majowie."
        }
    ],
    "leader": {
        "name": "Pakal",
        "subtitle": "Przyw\u00f3dca Maj\u00f3w",
        "lived": "603\u2013683",
        "icon": "https://eyefyre.github.io/civvapi/images/leader_icons/pakal.png",
        "trait": {
            "name": "D\u0142uga rachuba",
            "effect": "Po zbadaniu teologii otrzymasz dodatkowego wielkiego cz\u0142owieka na koniec ka\u017cdego cyklu d\u0142ugiej rachuby kalendarza Maj\u00f3w (co 394 lata). Ka\u017cdy dodatkowy cz\u0142owiek mo\u017ce by\u0107 wybrany tylko raz."
        },
        "titles": [
            "Kr\u00f3l"
        ],
        "historical_info": [
            {
                "heading": "Historia",
                "text": "K\u2019inich Janaab\u2019 Pakal, znany powszechnie jako Pakal Wielki kr\u00f3l Maj\u00f3w, jest najbardziej znanym z w\u0142adc\u00f3w tego ludu. Pakal, kt\u00f3ry wst\u0105pi\u0142 na tron w wieku zaledwie 12 lat i rz\u0105dzi\u0142 przez niemal 70 kolejnych, odziedziczy\u0142 po poprzedniku pogr\u0105\u017cone w niepokojach pa\u0144stwo-miasto Palenque. Cho\u0107 niewiele znamy historycznych szczeg\u00f3\u0142\u00f3w dotycz\u0105cych jego rz\u0105d\u00f3w, najbardziej znany jest on z odbudowy zniszczonego miasta, wielokrotnie \u0142upionego w czasach, gdy w\u0142adz\u0119 sprawowali jego poprzednicy. Prowadz\u0105c zakrojon\u0105 na szerok\u0105 skal\u0119 odbudow\u0119, Pakal nadzorowa\u0142 powstanie na terenie swego pa\u0144stwa wielkich i wykonanych z du\u017c\u0105 dba\u0142o\u015bci\u0105 o szczeg\u00f3\u0142y budowli. Najs\u0142awniejsza z nich to jego grobowiec, znany jako \u015awi\u0105tynia Inskrypcji, w kt\u00f3rym znajduje si\u0119 pieczo\u0142owicie wyrze\u017abiona w \u015bcianie historia jego rz\u0105d\u00f3w, zapisana glifami u\u017cywanymi przez Maj\u00f3w. \u015awi\u0105tynia ta, dzi\u0119ki ogromnej ilo\u015bci doskonale zachowanych inskrypcji, dostarczy\u0142a archeologom wiele informacji o d\u0142ugo zapomnianych historii i kulturze miasta."
            },
            {
                "heading": "M\u0142odo\u015b\u0107",
                "text": "Matka Pakala Sak K\u2019uk\u2019 by\u0142a jedn\u0105 z niewielu kobiet w historii Maj\u00f3w, kt\u00f3re niezale\u017cnie rz\u0105dzi\u0142y pa\u0144stwem-miastem. Zazwyczaj koron\u0119 przekazywano jedynie synom kr\u00f3la, ale jako \u017ce zabrak\u0142o odpowiedniego m\u0119skiego nast\u0119pcy, w\u0142adz\u0119 przej\u0119\u0142a Sak K\u2019uk\u2019, wnuczka poprzedniej kr\u00f3lowej. Rz\u0105dzi\u0142a przez trzy lata, w czasie kt\u00f3rych Pakal dorasta\u0142 \u2013 ta niezwyk\u0142a w patriarchalnym spo\u0142ecze\u0144stwie sytuacja sprawi\u0142a, \u017ce stara\u0142 si\u0119 on p\u00f3\u017aniej bardzo silnie legitymizowa\u0107 swoje prawo do w\u0142adzy i rz\u0105dy jego rodu.Gdy Pakal w 615 r. przejmowa\u0142 tron, miasto Palenque pogr\u0105\u017cone by\u0142o w niepokojach \u2013 w poprzednich latach sta\u0142o si\u0119 celem cz\u0119stych atak\u00f3w s\u0105siedniego kr\u00f3lestwa Kalakmulu. Pakal jasno wyrazi\u0142 sw\u00f3j sprzeciw \u2013 wys\u0142a\u0142 w\u0142asne oddzia\u0142y przeciw rywalowi, chwytaj\u0105c wielu jego przyw\u00f3dc\u00f3w i \u2013 w ramach zemsty za napa\u015bci \u2013 sk\u0142adaj\u0105c ich w ofierze bogom."
            },
            {
                "heading": "Odnowa Palenque",
                "text": "Pakal, chc\u0105c przywr\u00f3ci\u0107 Palenque dawn\u0105 chwa\u0142\u0119 i dokona\u0107 legitymizacji w\u0142asnej w\u0142adzy, rozpocz\u0105\u0142 w ca\u0142ym mie\u015bcie budow\u0119 wielkich pomnik\u00f3w. By\u0142y na nich reliefy wychwalaj\u0105ce cnoty jego rodu. Postawiono wiele budz\u0105cych podziw budowli, takich jak \u015awi\u0105tynia Hrabiego i wielki kompleks centralny znany po prostu jako pa\u0142ac, w kt\u00f3rym znajduje si\u0119 dziwna czteropi\u0119trowa wie\u017ca w stylu niespotykanym w imperium Maj\u00f3w. W\u015br\u00f3d wielu gmach\u00f3w stworzonych za czas\u00f3w Pakala najwspanialsza jednak by\u0142a \u015awi\u0105tynia Inskrypcji, zbudowana jako jego grobowiec. Jej budowa rozpocz\u0119\u0142a si\u0119 pod koniec \u017cycia Pakala, doko\u0144czy\u0142 j\u0105 jego nast\u0119pca chan Bahlum II.\u015awi\u0105tynia, pe\u0142na skomplikowanych rze\u017abie\u0144 i hieroglificznego tekstu, znana jest najbardziej z tego, \u017ce spoczywa w niej zdobiony sarkofag Pakala. \u015aciany odkrytego w 1952 r. przez meksyka\u0144skich archeolog\u00f3w grobowca zawieraj\u0105 najd\u0142u\u017cszy znaleziony do dzi\u015b zestaw glif\u00f3w Maj\u00f3w. Cho\u0107 do dzi\u015b ich interpretacja nie jest ca\u0142kowicie jasna, najprawdopodobniej opisuj\u0105 one \u017cycie Pakala a\u017c do jego \u015bmierci i przej\u0119cia w\u0142adzy przez jego nast\u0119pc\u0119.Sam sarkofag ma bogato zdobion\u0105 kamienn\u0105 pokryw\u0119 pokryt\u0105 znakami symbolizuj\u0105cymi planety i rozliczne konstelacje. Wyryte cia\u0142a niebieskie szczeg\u00f3lnie przyczyni\u0142y si\u0119 do powstania kontrowersyjnych teorii m\u00f3wi\u0105cych o udziale istot pozaziemskich w budowaniu cywilizacji Maj\u00f3w, podobnych do teorii, jakimi otoczone s\u0105 staro\u017cytne egipskie piramidy. Cho\u0107 wi\u0119kszo\u015b\u0107 uznanych naukowc\u00f3w twierdzi, \u017ce zdobienia sarkofagu przedstawiaj\u0105 podr\u00f3\u017c Pakala do za\u015bwiat\u00f3w, wedle niekt\u00f3rych \u017ar\u00f3de\u0142 obrazy te przedstawiaj\u0105 go za sterami szykuj\u0105cego si\u0119 do startu statku kosmicznego. W sarkofagu archeologowie odkryli szcz\u0105tki szkieletu Pakala przybrane pi\u0119knie rze\u017abion\u0105 jadeitow\u0105 mozaik\u0105 w formie maski."
            },
            {
                "heading": "Os\u0105d historii",
                "text": "Pakal Wielki uznawany jest przez historyk\u00f3w za jednego z najbardziej czczonych przyw\u00f3dc\u00f3w w historii Maj\u00f3w. Mo\u017cna to stwierdzi\u0107 po niezwyk\u0142ych pomnikach i rze\u017abach odnalezionych na terenie Palenque. W czasach jego rz\u0105d\u00f3w w mie\u015bcie powsta\u0142o niemal 1 000 budowli z\u0142o\u017conych z g\u0142az\u00f3w o ci\u0119\u017carze do 15 ton. Cho\u0107 jego przesz\u0142o\u015b\u0107 do dzi\u015b jest odkrywana, mo\u017cemy z pewno\u015bci\u0105 powiedzie\u0107, \u017ce jego starania o odbudowanie kr\u00f3lestwa Palenque doprowadzi\u0142y do powstania jednych z najwspanialszych budowli i dzie\u0142 sztuki kiedykolwiek stworzonych przez Maj\u00f3w."
            }
        ]
    }
}