{
    "id": 23,
    "name": "Tiro",
    "historical_info": "Tiro \u00e8 un'antica citt\u00e0 fenicia situata nel sud del Libano, a poco meno di 20 km a nord del confine con Israele. Tiro \u00e8 costruita met\u00e0 sulla costa e met\u00e0 su un'isola poco distante. Fondata intorno al 2700 a.C. da alcuni coloni provenienti dalla vicina citt\u00e0 di Sidone, Tiro crebbe rapidamente fino a rivaleggiare e quindi sorpassare la sorella come centro di pesca e di commercio della Fenicia. Nel IX secolo a.C. alcuni coloni di Tiro fondarono la citt\u00e0 di Cartagine, nel Nordafrica.Come Sidone, anche Tiro \u00e8 menzionata di frequente nella Bibbia. In genere le relazioni tra Israele e Tiro furono cordiali, tanto che il suo re Hiram forn\u00ec materiali da costruzione per il Tempio di Salomone a Gerusalemme.La ricchezza e la posizione strategica di Tiro la portarono a essere oggetto di ripetuti attacchi da parte di tutte le potenze desiderose di espandersi nell'area. Nell'VIII e VII secolo a.C. pass\u00f2 sotto il dominio degli assiri. Nel VI secolo la citt\u00e0 resistette a un lungo assedio da parte di re Nabucodonosor II di Babilonia, ma fu catturata poco dopo dai persiani. Nel III secolo a.C. Alessandro Magno si present\u00f2 alla testa del suo esercito.L'assedio dur\u00f2 sette mesi. Per piegare gli ostinati difensori il macedone distrusse completamente la parte di citt\u00e0 costruita sulla costa e us\u00f2 le macerie per costruire un passaggio verso l'isola. Catturata la citt\u00e0, il grande condottiero dimostr\u00f2 di apprezzare il coraggio e il valore dei suoi difensori mettendone a morte 10.000 e vendendo come schiavi altri 30.000. La dominazione egizia e poi quella romana riuscirono a risollevarla un po', ma Tiro non si riprese mai completamente dal duro colpo inflitto da Alessandro.Oggi Tiro ha circa 120.000 abitanti. La vicinanza con Israele la espone agli effetti di eventuali conflitti e scontri di confine, che peraltro si verificano con deprimente regolarit\u00e0: bombe, proiettili e missili provenienti da ogni parte contribuiscono a distruggere ulteriormente le antiche rovine. In ogni caso, Tiro \u00e8 sopravvissuta a molto peggio, e con un po' di fortuna torner\u00e0 nuovamente a vivere in pace e prosperare.",
    "category": "Citt\u00e0-stato mercantili"
}