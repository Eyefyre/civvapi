{
    "id": 29,
    "name": "Celtowie|Celt\u00f3w|Celtom|Celt\u00f3w|Celtami|Celtach",
    "icon": "https://eyefyre.github.io/civvapi/images/civ_icons/the_celts.png",
    "dawn_of_man": "Cze\u015b\u0107 i chwa\u0142a pot\u0119\u017cnej oraz m\u015bciwej wojowniczej kr\u00f3lowej! W czasach zdominowanych przez m\u0119\u017cczyzn uda\u0142o ci si\u0119 nie tylko zdoby\u0107 tron i prowadzi\u0107 niezale\u017cne rz\u0105dy ale tak\u017ce pokona\u0107 pot\u0119\u017cne Imperium Rzymskie. Gdy zazna\u0142a\u015b srogiej kary i poni\u017cenia z r\u0105k rzymskich naje\u017ad\u017ac\u00f3w, poprowadzi\u0142a\u015b sw\u00f3j lud do krwawej i straszliwej rewolty. Ko\u0142a twego rydwanu zmia\u017cd\u017cy\u0142y legiony, a miasto Londyn zosta\u0142o spalone. Rzymianom uda\u0142o si\u0119 zachowa\u0107 wyspy, ale sprawi\u0142a\u015b, \u017ce Neron zastanawia\u0142 si\u0119, czy nie wycofa\u0107 wojsk i nie zostawi\u0107 Brytanii w spokoju.O \u015bpi\u0105ca lwico, tw\u00f3j lud pragnie, by\u015b powsta\u0142a i poprowadzi\u0142a go zgodnie z twym przydomkiem. Czy staniesz na otwartym polu i poprowadzisz Celt\u00f3w do historycznego zwyci\u0119stwa? Czy odzyskasz swe ziemie i stworzysz imperium, kt\u00f3re przetrwa pr\u00f3b\u0119 czasu?",
    "unique_buildings": [
        {
            "name": "Sala ceilidh|Sali ceilidh|Sali ceilidh|Sal\u0119 ceilidh|Sale ceilidh|Sal ceilidh|Salom ceilidh|Sale ceilidh",
            "url": "https://eyefyre.github.io/civvapi/v1/pl/buildings/ceilidh_hall.json"
        }
    ],
    "unique_units": [
        {
            "name": "Wojownicy piktyjscy|Wojownik\u00f3w piktyjskich|Wojownikom piktyjskim|Wojownik\u00f3w piktyjskich",
            "url": "https://eyefyre.github.io/civvapi/v1/pl/units/pictish_warrior.json"
        }
    ],
    "city_names": [
        "Edynburg|Edynburga|Edynburgowi|Edynburg|Edynburiem|Edynburgu",
        "Dublin|Dublina|Dublinowi|Dublin|Dublinem|Dublinie",
        "Cardiff",
        "Truro",
        "Nantes",
        "Douglas",
        "Glasgow",
        "Cork",
        "Aberystwyth",
        "Penzance",
        "Rennes",
        "Ramsey",
        "Inverness",
        "Limerick",
        "Swansea",
        "St Ives",
        "Brest|Brestu|Brestowi|Brest|Brestem|Bre\u015bcie",
        "Peel",
        "Aberdeen",
        "Belfast|Belfastu|Belfastowi|Belfast|Belfastem|Belfa\u015bcie",
        "Caernarfon",
        "Newquay",
        "Saint-Nazaire",
        "Castletown",
        "Stirling",
        "Galway",
        "Conwy",
        "St Austell",
        "Saint-Malo",
        "Onchan",
        "Dundee",
        "Londonderry",
        "Llanfairpwllgwyngyll",
        "Falmouth",
        "Lorient"
    ],
    "spy_names": [
        "Cr\u00ecsdean",
        "Siobh\u00e1n",
        "Seamus",
        "Ffion",
        "P\u00e1draig",
        "Deirdre",
        "Pan Quinn",
        "\u00c9adaoin",
        "Alwyn",
        "Col Ceathar"
    ],
    "historical_info": [
        {
            "heading": "Historia",
            "text": "Europejskie plemiona celtyckie, uwa\u017cane dzi\u015b za przodk\u00f3w milion\u00f3w ludzi na ca\u0142ym \u015bwiecie, by\u0142y jednymi z najwi\u0119kszych staro\u017cytnych spo\u0142eczno\u015bci. Celtowie prawdopodobnie wywodzili si\u0119 z wczesnych kultur epoki \u017celaza. Stali si\u0119 zr\u00f3\u017cnicowan\u0105 i ogromn\u0105 spo\u0142eczno\u015bci\u0105 z\u0142o\u017con\u0105 z setek pojedynczych plemion rozsianych po ca\u0142ym kontynencie. Okres rozkwitu Celt\u00f3w przypada na wi\u0119ksz\u0105 cz\u0119\u015b\u0107 I tysi\u0105clecia p.n.e. P\u00f3\u017aniej dochodzi\u0142o do licznych konflikt\u00f3w pomi\u0119dzy Celtami a ekspansywnym Cesarstwem Rzymskim, kt\u00f3re podczas podboju Europy stara\u0142o si\u0119 zd\u0142awi\u0107 napotkane aspekty kultury celtyckiej, jednak w wielu wypadkach zosta\u0142y one po prostu zaadaptowane."
        },
        {
            "heading": "Teren i klimat",
            "text": "Obszar zamieszka\u0142y przez najwcze\u015bniejsze ludy celtyckie to tereny wsp\u00f3\u0142czesnych Niemiec i Austrii, cho\u0107 Celtowie migrowali po ca\u0142ej Europie, trafili mi\u0119dzy innymi do Francji (Galia), na Wyspy Brytyjskie i do Hiszpanii (Iberia). Tak szeroki wachlarz klimat\u00f3w i geografii utrudnia stworzenie \u015bcis\u0142ej charakterystyki terytorium Celt\u00f3w, a zdolno\u015b\u0107 przystosowania si\u0119 do tak r\u00f3\u017cnorodnych warunk\u00f3w pokazuje, i\u017c by\u0142y to wyj\u0105tkowo odporne ludy."
        },
        {
            "heading": "Pocz\u0105tki Celt\u00f3w",
            "text": "Historycy wci\u0105\u017c dyskutuj\u0105 o korzeniach Celt\u00f3w, jednak uwa\u017ca si\u0119, i\u017c Celtowie wywodz\u0105 si\u0119 z europejskich kr\u0119g\u00f3w kultury p\u00f3l popielnicowych: halsztackiej i late\u0144skiej, kt\u00f3re nast\u0119powa\u0142y po sobie pod koniec epoki br\u0105zu i na pocz\u0105tku epoki \u017celaza. Te wczesne ludy celtyckie masowo migrowa\u0142y, mieszaj\u0105c swe j\u0119zyki i religi\u0119 z napotkanymi rdzennymi mieszka\u0144cami. Oko\u0142o 1300 r. p.n.e. pierwsza z tych grup protoceltyckich, kultury p\u00f3l popielnicowych, zamieszkiwa\u0142a g\u0142\u00f3wnie po\u0142udniowe regiony dzisiejszych Niemiec. Ludy kultur p\u00f3l popielnicowych, \u017cyj\u0105ce pod koniec epoki br\u0105zu, rozwija\u0142y si\u0119 w prymitywnych ustrojach wodzowskich, w ko\u0144cu dotar\u0142y a\u017c do Francji. Kultury p\u00f3l popielnicowych rozkwita\u0142y i poszerza\u0142y swe terytorium, ale lu\u017ano powi\u0105zane plemiona cz\u0119sto toczy\u0142y z sob\u0105 walki, w trakcie ekspansji cz\u0119sto dochodzi\u0142o do niszczenia klan\u00f3w przez ich s\u0105siad\u00f3w.Po\u017aniejszy rozw\u00f3j kultury halsztackiej, nazwanej tak od odkry\u0107 archeologicznych dokonanych w pobli\u017cu austriackiej wsi Hallstatt, stanowi\u0142 kontynuacj\u0119 rozprzestrzeniania si\u0119 lud\u00f3w protoceltyckich w Europie. Ci wcze\u015bni Celtowie migrowali na terenach Europy \u015arodkowej przez ca\u0142e I tysi\u0105clecie p.n.e. i rozwin\u0119li si\u0119 w kultur\u0119 late\u0144sk\u0105, obejmuj\u0105c\u0105 du\u017c\u0105 cz\u0119\u015b\u0107 Europy pod koniec epoki \u017celaza. Z kultury late\u0144skiej wy\u0142oni\u0142y si\u0119 pierwsze czysto celtyckie spo\u0142eczno\u015bci zamieszkuj\u0105ce wiele region\u00f3w kontynentu."
        },
        {
            "heading": "Celtowie w Brytanii",
            "text": "Celtowie wyspiarscy, kt\u00f3rzy zamieszkiwali g\u0142\u00f3wnie Wyspy Brytyjskie, to dzi\u015b prawdopodobnie najwi\u0119ksza grupa spadkobierc\u00f3w Celt\u00f3w niegdy\u015b zamieszkuj\u0105cych Europ\u0119. Zjednoczeni j\u0119zykami i religi\u0105, Celtowie epoki \u017celaza licznie osiedlali si\u0119 w Brytanii, Szkocji i Irlandii mi\u0119dzy VII i III w. p.n.e. Celtyccy osadnicy integrowali si\u0119 z miejscowymi ludami i kontynuowali ekspansj\u0119, by w ko\u0144cu sta\u0107 si\u0119 sta\u0142ym elementem tego regionu.W I w. Celtowie utrwalili sw\u00f3j wizerunek nieustraszonych wojownik\u00f3w, gdy zjednoczyli si\u0119 pod sztandarem Budyki, kr\u00f3lowej Icen\u00f3w. Zaznawszy niespotykanej brutalno\u015bci z r\u0105k Rzymian, Budyka poprowadzi\u0142a wojska zjednoczonych plemion z Wysp Brytyjskich przeciwko legionom rzymskim, najlepszej armii \u00f3wczesnego \u015bwiata. Armia Budyki liczy\u0142a setki tysi\u0119cy wojownik\u00f3w \u2013 Rzymianie nie widzieli tak wielkich si\u0142 celtyckich od czasu z\u0142upienia Rzymu przez celtyckiego wodza Brennusa w 387 r. p.n.e. Cho\u0107 Rzymianom uda\u0142o si\u0119 w ko\u0144cu zdusi\u0107 rebeli\u0119 (w sumie obie strony straci\u0142y ponad 100 000 ludzi), historia pokaza\u0142a, \u017ce Rzymianie nie przestali lekcewa\u017cy\u0107 si\u0142y Celt\u00f3w, za co w ko\u0144cu s\u0142ono zap\u0142acili."
        },
        {
            "heading": "Celtyberowie",
            "text": "Celtowie zamieszkuj\u0105cy P\u00f3\u0142wysep Iberyjski (dzisiejsza Hiszpania, Portugalia i Andora) przybyli tam z Galii. Zostawiwszy swe domy w V i VI w. p.n.e., szybko zintegrowali si\u0119 z istniej\u0105c\u0105 kultur\u0105 iberyjsk\u0105 zamieszkuj\u0105c\u0105 ten region. Celtyberowie, jak ich nazwano, byli sojusznikami Kartaginy przeciwko Rzymowi podczas pierwszej wojny punickiej. Decyzja ta sprawi\u0142a, \u017ce stali si\u0119 poddanymi Rzymian po pora\u017cce s\u0142ynnego kartagi\u0144skiego genera\u0142a, Hannibala.Celtyberowie s\u0142yn\u0119li z budowy castro, rodzaju kamiennych fort\u00f3w spotykanych na P\u00f3\u0142wyspie Iberyjskim. Na terenach Celt\u00f3w w Brytanii i Europie \u015arodkowej znajdowa\u0142o si\u0119 wiele fort\u00f3w, ale najlepiej zachowa\u0142y si\u0119 te po\u0142o\u017cone w dzisiejszej Hiszpanii. Numancja, castro zbudowane przez Celtyber\u00f3w w II w. p.n.e., to jeden z zabytk\u00f3w narodowych wsp\u00f3\u0142czesnej Hiszpanii."
        },
        {
            "heading": "Galowie",
            "text": "Ze wzgl\u0119du na brak dok\u0142adnych \u017ar\u00f3de\u0142 historia Gal\u00f3w przed podbojem rzymskim nie jest dok\u0142adnie znana, ale i tak Galowie to prawdopodobnie najlepiej znany z lud\u00f3w celtyckich. Zamieszkiwali g\u0142\u00f3wnie region dzisiejszej Francji. Juliusz Cezar opisa\u0142 ich obszernie w swoich wspomnieniach z wojen galijskich \u201eCommentarii de Bello Gallico\u201d. Galowie, funkcjonuj\u0105cy jako wiele pojedynczych plemion, stworzyli rozleg\u0142e szlaki handlowe mi\u0119dzy swymi ma\u0142ymi miastami i stworzyli kultur\u0119 kwitn\u0105c\u0105 przez wiele wiek\u00f3w. Jednak podb\u00f3j rzymski doprowadzi\u0142 praktycznie do jej ca\u0142kowitego zniszczenia.Druidzi, cho\u0107 pojawiali si\u0119 w wielu celtyckich spo\u0142eczno\u015bciach Europy, w\u015br\u00f3d Gal\u00f3w cieszyli si\u0119 szczeg\u00f3lnym znaczeniem. Kap\u0142ani ci otaczani byli w\u015br\u00f3d Celt\u00f3w wielkim szacunkiem, pe\u0142nili w spo\u0142ecze\u0144stwie wiele istotnych r\u00f3l, pr\u00f3cz funkcji religijnej byli te\u017c s\u0119dziami i uczonymi. Niestety, druidzi przekazywali sobie m\u0105dro\u015b\u0107 wy\u0142\u0105cznie ustnie, pozostawili sobie spu\u015bcizn\u0119 w postaci tajemniczych obrz\u0119d\u00f3w i rytua\u0142\u00f3w, znaczenia wielu z nich nie uda\u0142o si\u0119 wyja\u015bni\u0107 po dzi\u015b dzie\u0144."
        },
        {
            "heading": "Podb\u00f3j rzymski",
            "text": "W 390 r. p.n.e. galijski w\u00f3dz Brennus zaatakowa\u0142 Etruri\u0119, sojusznika Rzymian, a w ko\u0144cu dotar\u0142 do samego Rzymu, z\u0142upi\u0142 miasto i zostawi\u0142 je w ruinie. Brennus otrzyma\u0142 poka\u017an\u0105 danin\u0119 w zamian za zaprzestanie podboju, ale by\u0142 to tylko pocz\u0105tek d\u0142ugotrwa\u0142ego konfliktu pomi\u0119dzy Rzymianami i Celtami.Owocem tej zaciek\u0142ej rywalizacji by\u0142 sojusz mi\u0119dzy Celtami iberyjskimi i Kartagin\u0105 przeciwko Rzymowi podczas drugiej wojny punickiej. Celtowie iberyjscy zdo\u0142ali opiera\u0107 si\u0119 Rzymianom a\u017c do I w. p.n.e., kiedy to w ko\u0144cu zostali pokonani i wch\u0142oni\u0119ci przez cesarstwo, co doprowadzi\u0142o do zniszczenia wielu pozosta\u0142o\u015bci celtyckich wp\u0142yw\u00f3w w Hiszpanii.Prawie wiek p\u00f3\u017aniej, w 58 r. p.n.e., w p\u00f3\u0142nocnej cz\u0119\u015bci kontynentu legendarny przyw\u00f3dca Juliusz Cezar wprowadzi\u0142 swe legiony na dzikie tereny Galii, daj\u0105c tym samym pocz\u0105tek wojnom galijskim. \u0179r\u00f3d\u0142ami konfliktu by\u0142y rosn\u0105ce apetyty terytorialne Gal\u00f3w i sk\u0142onno\u015b\u0107 Rzymian do pl\u0105drowania podbijanych terytori\u00f3w, by sp\u0142aci\u0107 d\u0142ugi (weterani legion\u00f3w nie byli tani). Wojny galijskie przynios\u0142y koniec niepodleg\u0142ej Galii i doprowadzi\u0142y do jej intensywnej romanizacji. Ten podb\u00f3j da\u0142 te\u017c pocz\u0105tek rzymskiej dominacji nad wi\u0119ksz\u0105 cz\u0119\u015bci\u0105 Europy \u015arodkowej.Rzymianie pod wodz\u0105 Cezara odbyli pierwsze wyprawy do Brytanii, kt\u00f3re prawdopodobnie by\u0142y odwetem za sojusz Bryt\u00f3w z Galami. Mimo napotkania zaciek\u0142ego oporu, Rzymianie przez kolejny wiek uparcie naje\u017cd\u017cali Brytani\u0119. Wyprawom przewodzili cesarze Klaudiusz, a potem Hadrian."
        },
        {
            "heading": "Wp\u0142ywy kultury celtyckiej",
            "text": "Celtowie zostali w ko\u0144cu wch\u0142oni\u0119ci przez rzymskie spo\u0142ecze\u0144stwo, przez co w\u015br\u00f3d artefakt\u00f3w ze staro\u017cytnego Rzymu mo\u017cna znale\u017a\u0107 wiele unikatowych element\u00f3w celtyckich. U szczytu swej pot\u0119gi Celtowie prawdopodobnie przej\u0119li wiele aspekt\u00f3w sztuki rzymskiej, greckiej i germa\u0144skiej. Po rzymskim podboju wiele tych element\u00f3w ponownie wykorzystali Rzymianie. Na rzymskich naczyniach i rze\u017abach cz\u0119sto umieszczano stylizowane wizerunki zwierz\u0105t, b\u00f3stw i natury, charakterystyczne dla sztuki celtyckiej. Celtowie wprowadzili te\u017c liczne innowacje w sztuce wojennej, stworzyli wyj\u0105tkowe rodzaje mieczy i pancerzy, w oparciu o kt\u00f3re Rzymianie zaprojektowali miecze gladius i spatha."
        },
        {
            "heading": "Religia celtycka",
            "text": "Nie dysponujemy bogatymi \u017ar\u00f3d\u0142ami opisuj\u0105cymi staro\u017cytn\u0105 religi\u0119 Celt\u00f3w, a ich kap\u0142ani, zwani druidami, od dawna s\u0105 przedmiotem debat i zainteresowania historyk\u00f3w oraz zwyk\u0142ych ludzi. Druidyzm, opisany przez Grek\u00f3w i Rzymian w I w. p.n.e., zosta\u0142 wyniszczony i zapomniany w wyniku rzymskiego podboju Europy. Cho\u0107 Rzymianie prowadzili brutalne podboje i z \u0142atwo\u015bci\u0105 odbierali ludziom \u017cycie wy\u0142\u0105cznie dla rozrywki, to uznawali religi\u0119 Celt\u00f3w za barbarzy\u0144sk\u0105 ze wzgl\u0119du na rzekome ofiary z ludzi sk\u0142adane przez druid\u00f3w. Do dzi\u015b nie jest pewne, czy ludzkie ofiary by\u0142y tak cz\u0119ste, jak podaj\u0105 rzymskie \u017ar\u00f3d\u0142a."
        },
        {
            "heading": "J\u0119zyk celtycki",
            "text": "J\u0119zyki indoeuropejskie, z kt\u00f3rych wywodz\u0105 si\u0119 j\u0119zyki celtyckie, to rodzina z\u0142o\u017cona z kilkuset dialekt\u00f3w. By\u0142y u\u017cywane w Europie i cz\u0119\u015bci Azji od epoki kamienia. Cho\u0107 j\u0119zyki celtyckie spotyka si\u0119 obecnie g\u0142\u00f3wnie w Szkocji, Irlandii, Wielkiej Brytanii i Francji, niegdy\u015b u\u017cywano ich powszechnie i by\u0142y elementem jednocz\u0105cym r\u00f3\u017cne plemiona celtyckie rozsiane po ca\u0142ym kontynencie europejskim.Dzi\u015b istnieje sze\u015b\u0107 \u017cywych j\u0119zyk\u00f3w celtyckich (wi\u0119kszo\u015b\u0107 z nich wymar\u0142a z up\u0142ywem czasu). Walijski, u\u017cywany g\u0142\u00f3wnie w Walii i Anglii, to najpopularniejszy z jeszcze istniej\u0105cych dialekt\u00f3w, pos\u0142uguje si\u0119 nim ponad 600 000 ludzi. Irlandzki, breto\u0144ski, gaelicki szkocki, kornijski i manx to reszta u\u017cywanych dzi\u015b j\u0119zyk\u00f3w celtyckich. W sumie w\u0142ada nimi prawdopodobnie mniej ni\u017c dwa miliony ludzi, a dla znacznie mniejszej liczby s\u0105 to j\u0119zyki ojczyste."
        },
        {
            "heading": "Wsp\u00f3\u0142czesne pochodzenie",
            "text": "Obecnie Liga Celtycka, organizacja pozarz\u0105dowa zajmuj\u0105ca si\u0119 promowaniem celtyckiego dziedzictwa i kultury, uznaje za regiony celtyckie Brytani\u0119, Kornwali\u0119, Irlandi\u0119, Wysp\u0119 Man, Szkocj\u0119 oraz Wali\u0119. Regiony te s\u0105 g\u0142\u00f3wnymi bastionami j\u0119zyka i dziedzictwa celtyckiego, ale szacuje si\u0119, \u017ce na ca\u0142ym \u015bwiecie \u017cyj\u0105 miliony ludzi pochodzenia celtyckiego. Sze\u015b\u0107 u\u017cywanych dzi\u015b j\u0119zyk\u00f3w celtyckich jest zwi\u0105zanych z tymi sze\u015bcioma regionami."
        },
        {
            "heading": "Wsp\u00f3\u0142czesne pochodzenie",
            "text": "Obecnie Liga Celtycka, organizacja pozarz\u0105dowa zajmuj\u0105ca si\u0119 promowaniem celtyckiego dziedzictwa i kultury, uznaje za regiony celtyckie Brytani\u0119, Kornwali\u0119, Irlandi\u0119, Wysp\u0119 Man, Szkocj\u0119 oraz Wali\u0119. Regiony te s\u0105 g\u0142\u00f3wnymi bastionami j\u0119zyka i dziedzictwa celtyckiego, ale szacuje si\u0119, \u017ce na ca\u0142ym \u015bwiecie \u017cyj\u0105 miliony ludzi pochodzenia celtyckiego. Sze\u015b\u0107 u\u017cywanych dzi\u015b j\u0119zyk\u00f3w celtyckich jest zwi\u0105zanych z tymi sze\u015bcioma regionami."
        }
    ],
    "leader": {
        "name": "Budyka",
        "subtitle": "W\u0142adczyni Celt\u00f3w",
        "lived": "? \u2013 ok. 61 r. n.e.",
        "icon": "https://eyefyre.github.io/civvapi/images/leader_icons/boudicca.png",
        "trait": {
            "name": "Tradycja druidyczna",
            "effect": "+1 wiary na miasto z przylegaj\u0105cym dziewiczym lasem. Premia zwi\u0119ksza si\u0119 do +2 do wiary w miastach z 3 lub wi\u0119cej przylegaj\u0105cymi polami nieulepszonych las\u00f3w."
        },
        "titles": [
            "Kr\u00f3lowa Icen\u00f3w"
        ],
        "historical_info": [
            {
                "heading": "Historia",
                "text": "Budyka by\u0142a legendarn\u0105 kr\u00f3low\u0105 i wojowniczk\u0105 z celtyckiego plemienia Icen\u00f3w. Zapisa\u0142a si\u0119 w historii jako przyw\u00f3dczyni powstania Celt\u00f3w przeciw pot\u0119\u017cnej armii rzymskiej okupuj\u0105cej w I w. n.e. Angli\u0119, kt\u00f3re zdziesi\u0105tkowa\u0142o wiele rzymskich osad. Cho\u0107 zapis\u00f3w historycznych z tego czasu jest niewiele, a te istniej\u0105ce by\u0142y stworzone przez rzymskich historyk\u00f3w Tacyta i Kasjusza Diona, wyst\u0119puje zaskakuj\u0105ca zgodno\u015b\u0107 co do historii powstania dowodzonego przez Budyk\u0119:M\u0105\u017c Budyki, kr\u00f3l Icen\u00f3w Prasutagus, od dawna by\u0142 sojusznikiem Rzymian i w czasach ich podboj\u00f3w w Brytanii sprawowa\u0142 suwerenn\u0105 w\u0142adz\u0119. M\u00f3wi si\u0119, \u017ce gdy umiera\u0142, wyznaczy\u0142 Budyk\u0119 i ich dwie c\u00f3rki na wsp\u00f3\u0142nast\u0119pczynie w nadziei, \u017ce utrzyma w ten spos\u00f3b prawa i przywileje swej linii rodowej. Rzymianie nie uszanowali woli swego przyjaciela i zaanektowali terytoria Icen\u00f3w. Wiadomo te\u017c, \u017ce uczynili to wyj\u0105tkowo brutalnie. Budyka zosta\u0142a publicznie wych\u0142ostana.Oburzenie wywo\u0142ane zachowaniem Rzymian i ich brutalno\u015bci\u0105 wzgl\u0119dem Icen\u00f3w sprawi\u0142o, \u017ce Budyka i jej poddani zorganizowali z pomoc\u0105 s\u0105siednich plemion, zw\u0142aszcza Trynowant\u00f3w, zbrojne powstanie. Zebrano ogromn\u0105 armi\u0119, ocenian\u0105 na oko\u0142o 70 000 ludzi, i ruszono na rzymsk\u0105 koloni\u0119 Camulodunum. Rzymianie, nieprzygotowani na tak pot\u0119\u017cny atak, zostali zaskoczeni i bezlito\u015bnie wymordowani przez rebeliant\u00f3w. Miasto obl\u0119\u017cono i zniszczono, powsta\u0144cza armia za\u015b wyruszy\u0142a w stron\u0119 Londinium, niszcz\u0105c po drodze wszystko, co przedstawia\u0142o dla Rzymian jak\u0105kolwiek warto\u015b\u0107. Verulamium by\u0142o trzecim i ostatnim miastem zdobytym przez powsta\u0144c\u00f3w pod wodz\u0105 Budyki \u2013 zosta\u0142o spalone do go\u0142ej ziemi, a jego rzymscy mieszka\u0144cy zmasakrowani. Liczy si\u0119, \u017ce armia powsta\u0144cza kr\u00f3lowej zabi\u0142a \u0142\u0105cznie ponad 80 000 Rzymian i prorzymskich Bryt\u00f3w.Armia rzymska zebra\u0142a wreszcie legiony i stan\u0119\u0142a przeciw rebeliantom w nieznanym dok\u0142adnie miejscu na terytorium obecnego Midlands. Rzymianie, na nieszcz\u0119\u015bcie Budyki, przewy\u017cszali rebeliant\u00f3w wyszkoleniem i taktyk\u0105, co mia\u0142o okaza\u0107 si\u0119 zgubne dla armii rebeliant\u00f3w. Kobiety i dzieci towarzysz\u0105ce taborowi buntownik\u00f3w mia\u0142y pono\u0107 przyby\u0107, by obserwowa\u0107 walk\u0119 i wspiera\u0107 walcz\u0105cych. Obecno\u015b\u0107 gapi\u00f3w pozbawi\u0142a jednak armi\u0119 rebeliant\u00f3w miejsca na manewry. Powstanie zosta\u0142o zd\u0142awione, a oko\u0142o 70\u201380 tys. jego uczestnik\u00f3w zabitych podczas bitwy i p\u00f3\u017aniej. Uwa\u017ca si\u0119 (cho\u0107 nie ma na to \u017cadnych dowod\u00f3w), \u017ce Budyka wkr\u00f3tce po bitwie pope\u0142ni\u0142a samob\u00f3jstwo. Wedle najpowszechniejszej teorii za\u017cy\u0142a trucizn\u0119, by unikn\u0105\u0107 pojmania."
            },
            {
                "heading": "Os\u0105d historii",
                "text": "Cho\u0107 trudno ocenia\u0107 tak\u0105 legendarn\u0105 posta\u0107 jak Budyka, mo\u017cemy stwierdzi\u0107 z ca\u0142\u0105 pewno\u015bci\u0105, \u017ce przyczyny wznieconego przez ni\u0105 powstania by\u0142y prawe \u2013 powodowa\u0142a ni\u0105 ch\u0119\u0107 odwetu za okupacj\u0119 i potworn\u0105 brutalno\u015b\u0107, jak\u0105 wykazywali si\u0119 Rzymianie wobec Celt\u00f3w. Cho\u0107 rebelianci pod jej wodz\u0105 mordowali zar\u00f3wno rzymskich \u017co\u0142nierzy, jak i zwyk\u0142ych obywateli, historia nie ocenia jej dzia\u0142a\u0144 jako pozbawionych skrupu\u0142\u00f3w, bior\u0105c pod uwag\u0119 dzia\u0142ania bezlitosnych Rzymian. Cho\u0107 informacji o \u017cyciu Budyki sprzed powstania jest niewiele, jej s\u0142awa szlachetnej wojowniczki, kt\u00f3ra zgin\u0119\u0142a w obronie wolno\u015bci swego ludu, przetrwa z pewno\u015bci\u0105 kolejne wieki."
            }
        ]
    }
}