{
    "id": 55,
    "name": "Melbourne",
    "historical_info": "Situata sulla baia di Port Phillip, nell'Australia sud-orientale, Melbourne divent\u00f2 un insediamento permanente nel 1835 quando l'inglese John Batman negozi\u00f2 un trattato con gli aborigeni del posto per acquistare 500.000 acri di terreno. \u00c8 l'unica citt\u00e0 australiana a essere stata fondata per iniziativa privata e non dalla corona. Melbourne fu incorporata come citt\u00e0 nel 1847, ma la sua crescita principale avvenne negli anni '50 dell'Ottocento in seguito alla scoperta dell'oro nelle vicine Bendigo e Ballarat. La citt\u00e0 funse da porto principale e centro di approvvigionamento per la corsa all'oro che ne segu\u00ec e la sua popolazione crebbe in pochi mesi da 25 a 40.000. Negli anni intorno al 1880 il boom economico tocc\u00f2 il suo apice: a quel tempo Melbourne era considerata la citt\u00e0 pi\u00f9 ricca del mondo e la pi\u00f9 grande dell'impero britannico dopo Londra. In seguito al boom, in tutta la citt\u00e0 spuntarono edifici commerciali e banche, grandi palazzi e lussuose magioni. Ma il boom dell'oro fin\u00ec nel 1891, portando alla bancarotta molte aziende e provocando una depressione economica; la crisi finanziaria di Melbourne contribu\u00ec al panico delle banche australiane del 1893.Le banche e le industrie cittadine si ripresero e nella prima parte del XX Secolo Melbourne ricominci\u00f2 lentamente a crescere. Al tempo della federazione, che nel 1901 diede origine al Commonwealth d'Australia, Melbourne era abbastanza importante da diventare la sede del nuovo governo (che nel 1927 fu trasferito nella nuova capitale, Canberra). Dopo la Seconda Guerra Mondiale l'economia della citt\u00e0 fu rafforzata dall'afflusso di immigranti, provenienti soprattutto dall'Europa meridionale, che portarono nuovi affari e industrie. Gli anni dal 1970 al 1990 sono stati caratterizzati da importanti iniziative pubbliche per i trasporti e gli alloggi; di recente, significativi investimenti internazionali hanno diversificato l'economia cittadina, che oggi \u00e8 particolarmente robusta negli ambiti bancario e finanziario, manifatturiero e navale, nonch\u00e9 nella ricerca scientifica, nella tecnologia e nel turismo.",
    "category": "Citt\u00e0-stato mercantili"
}