{
    "id": 11,
    "name": "Zoroastrismo",
    "summary": "Lo Zoroastrismo, un'antica religione basata sugli insegnamenti del profeta Zoroastro, \u00e8 stata fondata pi\u00f9 di 3.500 anni fa nella regione che corrisponde all'attuale Iran. A quel tempo lo Zoroastrismo era una delle religioni pi\u00f9 diffuse al mondo, ma oggi \u00e8 seguita solo da 200.000 aderenti circa, principalmente in India, Pakistan e Iran. Lo Zoroastrismo \u00e8 considerato da alcuni la religione monoteistica pi\u00f9 antica, sebbene questo sia un tema di discussione tra gli studiosi. Le dottrine zoroastriane sono incentrate sul dio creatore Ahura Mazda, punto focale di tutta la tradizione e il culto zoroastriani. Si dice che Ahura Mazda abbia rivelato la propria sapienza a Zoroastro, che poi diffuse i suoi insegnamenti in tutta l'area. I testi sacri dello Zoroastrismo, noti collettivamente come Avesta, contengono inni che secondo la tradizione sono stati scritti da Zoroastro stesso.Come molte religioni, lo Zoroastrismo indica il modo in cui \u00e8 possibile vivere in armonia con il mondo circostante, in questo caso attraverso pensieri buoni e buone azioni. Gli zoroastriani sono spesso indicati falsamente come adoratori del fuoco, anche a causa della prevalenza di tale simbolo nei loro riti. Il fuoco infatti rappresenta la luce di Ahura Mazda, e i credenti pregano sempre in direzione della luce, ma non adorano il fuoco in s\u00e9."
}