{
    "id": 13,
    "name": "Protestantesimo",
    "summary": "La Riforma protestante, un movimento che alla fine avrebbe diviso l'Europa cristiana, ebbe inizio in Germania come protesta contro la dottrina cattolica e le sue pratiche, in particolare riguardo alla salvezza, la giustificazione e l'interpretazione della Bibbia.Basandosi sulla lettura di eruditi umanisti, nel 1517 d.C. Martin Lutero, un prete tedesco della citt\u00e0 universitaria di Wittenberg, pubblic\u00f2 le sue 95 tesi che criticavano la dottrina della Chiesa cattolica. Il suo esempio spinse altri religiosi liberi pensatori a criticare la chiesa: denominazioni \"evangeliche\" luterane sorsero in Germania e Scandinavia, mentre in Svizzera Giovanni Calvino propugnava una religione \"riformata\". Nel frattempo, in Inghilterra e altrove, gli aspetti religiosi si mischiarono con quelli politici, dando origine ad altre chiese protestanti ancora. Sebbene ci fossero alcune differenze, tutti i movimenti protestanti avevano due dogmi: che la Bibbia, piuttosto che l'interpretazione del Papa, fosse l'unica fonte di autorit\u00e0 per i cristiani; e che la salvezza si ottenesse solo attraverso l'unione personale con Ges\u00f9 Cristo piuttosto che con le opere o le indulgenze.Le divisioni nella chiesa fecero scoppiare una serie di guerre religiose, la cui eco risuona ancora nel mondo. Malgrado il numero dei diversi movimenti delle origini e le ulteriori divisioni createsi in seguito, oggi le chiese protestanti contano insieme circa 670 milioni di seguaci."
}