{
    "id": 4,
    "name": "Ryga|Rygi|Rydze|Ryg\u0119|Ryg\u0105|Rydze",
    "historical_info": "W XII w. niemieccy kupcy i misjonarze zbudowali u uj\u015bcia rzeki D\u017awiny, w miejscu istniej\u0105cego wcze\u015bniej osiedla, miasto o nazwie Ryga. Do 1158 r. za\u0142o\u017cyli tu plac\u00f3wki handlowe, w kt\u00f3rych ubijali interesy z Ba\u0142tami i Finami. Pierwszy klasztor katolicki uko\u0144czono w 1190 r. W 1201 r. nowo obrany biskup Livonii Albert przyby\u0142 tu z 23 okr\u0119tami i 1500 uzbrojonych krzy\u017cowc\u00f3w - p\u00f3\u017aniej wcielonych do zakonu krzy\u017cackiego - aby za\u0142o\u017cy\u0107 swoje biskupstwo i zmusi\u0107 tubylc\u00f3w do przyj\u0119cia chrze\u015bcija\u0144stwa. W 1282 r. Ryga do\u0142\u0105czy\u0142a do Zwi\u0105zku Hanzeatyckiego, co zapewni\u0142o jej stabilno\u015b\u0107 ekonomiczn\u0105 i polityczn\u0105 na trzy stulecia.Gdy przyw\u00f3dcy Rygi publicznie zaakceptowali w 1522 r. reformacj\u0119, a w\u0142adza biskup\u00f3w upad\u0142a, miasto wkr\u00f3tce ogarn\u0119\u0142y wojny religijne. W 1621 roku zosta\u0142o ono zdobyte przez Gustawa Adolfa, kr\u00f3la Szwecji, w ramach jego interwencji podczas wojny trzydziestoletniej. Ryga pozosta\u0142a szwedzka do 1710 r., kiedy to ogarni\u0119ty zaraz\u0105 port podda\u0142 si\u0119 dowodzonym przez Piotra Wielkiego wojskom podczas wielkiej wojny p\u00f3\u0142nocnej. Ryga pozostawa\u0142a najwi\u0119kszym uprzemys\u0142owionym miastem portowym a\u017c do ko\u0144ca I wojny \u015bwiatowej, kiedy to rewolucja pa\u017adziernikowa sk\u0142oni\u0142a kraje nadba\u0142tyckie do og\u0142oszenia w listopadzie 1918 r. niepodleg\u0142o\u015bci. Ryga sta\u0142a si\u0119 stolic\u0105 \u0141otwy.W dwudziestoleciu mi\u0119dzywojennym Ryga rozkwita\u0142a. Wolno\u015b\u0107 \u0141otwy by\u0142a jednak niepewna, a jej stolic\u0119 zaj\u0119li najpierw w czerwcu 1940 r. czerwonoarmi\u015bci i rok p\u00f3\u017aniej nazi\u015bci. Po odzyskaniu miasta przez Armi\u0119 Czerwon\u0105 w 1944 r. Ryga zosta\u0142a zalana radzieckimi robotnikami, biurokratami i \u017co\u0142nierzami, kt\u00f3rych zadaniem by\u0142o zmieni\u0107 j\u0105 w najwa\u017cniejszy przemys\u0142owo-wojskowy kompleks na zachodzie ZSRR. Port zosta\u0142 zmodernizowany i rozbudowany, by\u0142 bowiem istotny w wymianie handlowej z krajami zachodnimi. W styczniu 1991 r., gdy \u0141otwa og\u0142osi\u0142a niepodleg\u0142o\u015b\u0107, Ryga powr\u00f3ci\u0142a do dawnego trybu gospodarczego funkcjonowania, staj\u0105c si\u0119 ponownie ba\u0142tyck\u0105 pot\u0119g\u0105 finansow\u0105.",
    "category": "Nadmorskie pa\u0144stwa-miasta"
}