{
    "id": 22,
    "name": "Sydon|Sydonu|Sydonowi|Sydon|Sydonem|Sydonie",
    "historical_info": "Sydon jest miastem na liba\u0144skim wybrze\u017cu, kt\u00f3re kiedy\u015b by\u0142o centrum rybackim i kupieckim, a dzi\u015b stanowi baz\u0119 prze\u0142adunkow\u0105 dla paliwa przesy\u0142anego transarabskim ruroci\u0105giem z Arabii Saudyjskiej.Miasto to zosta\u0142o za\u0142o\u017cone przez Fenicjan w trzecim tysi\u0105cleciu przed nasz\u0105 er\u0105.Sydon wzbogaci\u0142 si\u0119 i zyska\u0142 na znaczeniu w drugim tysi\u0105cleciu p.n.e., gdy ws\u0142awi\u0142 si\u0119 produkcj\u0105 szk\u0142a i purpurowych barwnik\u00f3w. W ok. 2700 r. p.n.e. koloni\u015bci z Sydonu za\u0142o\u017cyli 40 kilometr\u00f3w w d\u00f3\u0142 wybrze\u017ca Tyr, kt\u00f3ry przez d\u0142ugi czas konkurowa\u0142 o miano \u017ar\u00f3d\u0142a fenickiej pot\u0119gi i bogactwa.Gdy wp\u0142ywy Fenicjan zacz\u0119\u0142y s\u0142abn\u0105\u0107, maj\u0105tek i strategiczna lokalizacja Sydonu sprawi\u0142y, \u017ce miasto by\u0142o \u0142akomym k\u0105skiem dla naje\u017ad\u017ac\u00f3w. W czasie swej historii Sydon znalaz\u0142 si\u0119 pod rz\u0105dami Asyryjczyk\u00f3w, Babilo\u0144czyk\u00f3w, Pers\u00f3w, Macedo\u0144czyk\u00f3w, Seleucyd\u00f3w, Egipcjan, Rzymian, Turk\u00f3w, Francuz\u00f3w i wreszcie Liba\u0144czyk\u00f3w. Podczas wypraw krzy\u017cowych miasto wielokrotnie przechodzi\u0142o z r\u0105k do r\u0105k, skutkiem czego wiele razy by\u0142o burzone i odbudowywane. Jego okolica jest usiana pozosta\u0142o\u015bciami umocnie\u0144 z tamtych czas\u00f3w. Dzi\u015b Sydon jest domem dla szyit\u00f3w, sunnit\u00f3w, grekokatolik\u00f3w i maronit\u00f3w.W Biblii wielokrotnie pojawia si\u0119 to miasto, a jedn\u0105 z najbardziej znanych os\u00f3b stamt\u0105d jest najprawdopodobniej nikczemna Jezebel, \u017cona Achaba, kr\u00f3la Izraela. Wed\u0142ug Biblii Jezebel by\u0142a zepsut\u0105 i z\u0142\u0105 w\u0142adczyni\u0105, kt\u00f3ra namawia\u0142a Izraelczyk\u00f3w do wyznawania fenickich bo\u017ck\u00f3w. Za te zbrodnie zosta\u0142a zamordowana przez w\u0142asnych eunuch\u00f3w i rzucona na po\u017carcie psom.Historia ta uczy dw\u00f3ch rzeczy: po pierwsze, nie przeszkadzaj ludziom w wyznawaniu w\u0142asnej religii; po drugie, nigdy nie ufaj kr\u00f3lewskim eunuchom.",
    "category": "Militarne pa\u0144stwa-miasta"
}