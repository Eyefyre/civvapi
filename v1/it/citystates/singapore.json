{
    "id": 19,
    "name": "Singapore",
    "historical_info": "Le fonti storiche e gli scavi archeologici mostrano che l'odierna isola di Singapore \u00e8 stata abitata a partire dal II secolo d.C. La piccola isola faceva parte dell'impero di Sumatra ed era chiamata Temasek, ovvero \"villaggio di mare\". Per ragioni sconosciute l'area and\u00f2 in declino intorno al 1300; per diversi secoli l'isola fu abitata solo da pochi pescatori.Tutto questo cambi\u00f2 il 29 gennaio 1819, quando lo statista inglese Sir Thomas Stamford Raffles approd\u00f2 sull'isola e firm\u00f2 un trattato per impiantare una base commerciale nella sua porzione meridionale. Singapore divenne ufficialmente una colonia inglese nel 1824, quando la Compagnia Inglese delle Indie Orientali acquis\u00ec il controllo dell'intera isola. La colonia divent\u00f2 uno snodo importante per il commercio nel Pacifico e cominci\u00f2 a crescere costantemente.Nel 1941 i giapponesi invasero Singapore, conquistando la citt\u00e0 e la base militare nel giro di sei brevi giorni. La Battaglia di Singapore fu il peggior disastro militare in tutta la storia inglese. Per il resto della Seconda Guerra Mondiale la citt\u00e0 sarebbe diventata una base importante per il Giappone. Gli inglesi riguadagnarono il controllo dell'isola solo un mese dopo la resa giapponese, nel 1945.Dopo la guerra Singapore intraprese la strada dell'indipendenza. Nel 1955 la citt\u00e0 ebbe finalmente le sue prime elezioni generali, ma fino al 1959 le delegazioni inviate in Inghilterra per perorare la causa dell'indipendenza incontrarono una forte opposizione. Quattro anni dopo la piccola citt\u00e0-stato dichiar\u00f2 formalmente l'indipendenza dall'Impero Britannico e si un\u00ec rapidamente alla Federazione della Malesia. Tuttavia le relazioni tra Singapore e la Federazione si inasprirono a causa di alcuni gravi conflitti ideologici, cos\u00ec due anni dopo l'isola dichiar\u00f2 la propria completa sovranit\u00e0 nazionale.Con l'indipendenza la citt\u00e0-stato ha prosperato, segnando miglioramenti costanti nella qualit\u00e0 della vita, nell'economia e nell'istruzione. Oggi Singapore \u00e8 la quinta nazione pi\u00f9 ricca del mondo in termini di PIL pro capite, con una fiorente industria farmaceutica e un settore turistico molto sviluppato.",
    "category": "Citt\u00e0-stato mercantili"
}