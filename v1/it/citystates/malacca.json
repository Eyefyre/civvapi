{
    "id": 44,
    "name": "Malacca",
    "historical_info": "La citt\u00e0 fu fondata poco prima del 1400 d.C. quando Parameswara, re di Tumasik, trov\u00f2 rifugio in un piccolo villaggio di pescatori dopo essere sfuggito all'invasione delle forze di Majapahit. L\u00ec, in un porto che dominava lo stretto di Malacca il re fond\u00f2 il regno di Malesia, che presto estese la sua influenza sull'intera penisola e oltre. Il successivo sultanato di Malacca divenne ben presto uno scalo fondamentale per i mercanti cinesi, arabi ed europei che dovevano rifornire le loro scorte di cibo e d'acqua. Il regno malese ebbe fine nel 1511, quando Alfonso de Albuquerque si impadron\u00ec della citt\u00e0 per conto del Portogallo.Nel corso del secolo successivo i portoghesi costruirono grandi moli e depositi per l'esportazione di zucchero e riso; la Malacca divenne il porto commerciale pi\u00f9 importante del sud-est asiatico. L'espansione continu\u00f2 sotto il governo della Compagnie delle Indie Orientali, che conquist\u00f2 e fortific\u00f2 la citt\u00e0 nel 1641. La rivalit\u00e0 fra inglesi e olandesi per il controllo degli stretti, di grande importanza strategica, si risolse infine in favore dell'Inghilterra con il trattato anglo-olandese del 1824: la Malacca divenne cos\u00ec uno dei primi \"insediamenti dello stretto\" dell'impero britannico. La formazione di grandi banchi di sabbia nel porto sull'estuario, insieme alla rapida ascesa di Singapore, portarono al declino della Malacca come snodo commerciale.Durante la Seconda Guerra Mondiale l'occupazione giapponese port\u00f2 alla dissoluzione delle colonie inglesi. Nel 1957 la Malacca divenne parte dell'Unione Malese indipendente, la moderna Malesia. Prima della guerra, nelle regioni circostanti era stata introdotta la coltivazione della gomma a scopo commerciale; dopo la guerra la gomma divenne la prima esportazione della Malacca, trasformandola nuovamente in un porto di primaria importanza. Il dragaggio delle vie d'acqua e la costruzione di argini ha reso la citt\u00e0 accessibile alle pi\u00f9 grandi navi da trasporto, mentre la costruzione di una ferrovia e di moderne autostrade ha reso possibile lo smistamento rapido delle merci.",
    "category": "Citt\u00e0-stato mercantili"
}