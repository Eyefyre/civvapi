{
    "id": 20,
    "name": "Inca|degli Inca|agli Inca|gli Inca|dagli Inca",
    "icon": "https://eyefyre.github.io/civvapi/images/civ_icons/inca|degli_inca|agli_inca|gli_inca|dagli_inca.png",
    "dawn_of_man": "O tu che ricrei il mondo, i tuoi fedeli sudditi ti salutano, re Pachacuti! Tu sei a capo del popolo inca. Partendo dal minuscolo stato di Cusco, gli inca dimostrarono di possedere il potenziale di una grande nazione, marciando in guerra contro i loro numerosi nemici, annientandone gli eserciti e creando un impero esteso dall'Ecuador al Cile... invero, il pi\u00f9 grande impero pre-colombiano d'America. Pi\u00f9 che meri soldati, gli inca furono anche grandi costruttori e artisti: quanto \u00e8 rimasto delle loro opere stupisce e ispira ancora oggi.O re Pachacuti, a ragione sei chiamato \"colui che scuote la terra\"! Rievocherai il suolo affinch\u00e9 combatta nuovamente al tuo fianco? Le tue armate attendono un tuo segnale. Ripristinerai la gloria del tuo impero? Riuscirai a plasmare una civilt\u00e0 in grado di superare la prova del tempo?",
    "unique_buildings": [],
    "unique_units": [
        {
            "name": "Fromboliere|un Fromboliere|dal tuo Fromboliere|al tuo Fromboliere|il tuo Fromboliere|da un Fromboliere",
            "url": "https://eyefyre.github.io/civvapi/v1/it/units/slinger.json"
        }
    ],
    "city_names": [
        "Cuzco",
        "Tiwanaku",
        "Machu",
        "Ollantaytambo",
        "Corihuayrachina",
        "Huamanga",
        "Vilcas",
        "Vilcabamba",
        "Vitcos",
        "Andahuaylas",
        "Ica",
        "Arequipa",
        "Nasca",
        "Atico",
        "Juli",
        "Chuito",
        "Chuquiapo",
        "Huanuco Pampa",
        "Tambococha",
        "Huaras",
        "Riobamba",
        "Caxamalca",
        "Sausa",
        "Tambo Colorado",
        "Huaca",
        "Tumbes",
        "Chan Chan",
        "Sipan",
        "Pachacamac",
        "Llactapata",
        "Pisac",
        "Kuelap",
        "Pajaten",
        "Chucuito"
    ],
    "spy_names": [
        "Amaru",
        "Apichu",
        "Pariapichiu",
        "Puma",
        "Quenti",
        "Suyuntu",
        "Uturuncu",
        "Uturuncu",
        "Purutu",
        "Ozcollo"
    ],
    "historical_info": [
        {
            "heading": "Storia",
            "text": "Quello degli Inca \u00e8 il pi\u00f9 vasto impero dell'America precolombiana, con un'estensione che va dal Per\u00f9 al Cile, lungo tutta la catena delle Ande. Questo grande impero ha le sue umili origini in un piccolo regno, ma col tempo \u00e8 arrivato a dominare interamente la parte \"civilizzata\" del Sudamerica. La sua et\u00e0 dell'oro \u00e8 durata solo un secolo, ma durante questo periodo gli Inca hanno fatto molto per unificare la cultura delle molte trib\u00f9 che vivevano tra i picchi montagnosi. Nonostante la loro completa distruzione, ci restano ancora molti manufatti e monumenti inca: il pi\u00f9 famoso \u00e8 certamente Machu Picchu, una favolosa cittadella che testimonia la potenza degli antichi re."
        },
        {
            "heading": "Geografia e clima",
            "text": "L'impero si estendeva lungo la cordigliera delle Ande e abbracciava le aree che corrispondono all'odierna Argentina, Ecuador, Per\u00f9, Cile, Bolivia e Colombia. In quest'area il clima \u00e8 rigido e il territorio montagnoso, ma gli Inca impararono presto a padroneggiare l'arte della coltivazione a terrazzamento e sopravvissero facilmente tra le creste. Vallate fertili annidate tra i picchi diedero loro ampio spazio per moltiplicarsi e prosperare."
        },
        {
            "heading": "Storia antica: il regno di Cusco",
            "text": "Prima di sviluppare il loro potente impero gli Inca erano originari del piccolo regno di Cusco, nel Per\u00f9 occidentale. Sotto la guida di Pachacuti, il nono Sapa Inca, Cusco intraprese una campagna per soggiogare tutte le trib\u00f9 circostanti unendole sotto una sola bandiera. Usando sia la conquista militare sia l'assimilazione pacifica, Pachacuti e il figlio Tupac gettarono le fondamenta dell'impero Tahuantinsuyu. Quest'appellativo \u00e8 quasi una definizione formale dell'impero e indica la sua composizione a partire da quattro province separate: Chinchasuyu a nord-ovest, Antisuyu a nord-est, Contisuyu a sud-ovest e Collasuyu a sud-est.Per mantenere l'ordine nelle terre conquistate, Pachacuti organizz\u00f2 un nuovo sistema di governo. I figli delle famiglie nobili dovettero trasferirsi nella capitale Cusco per imparare direttamente dagli Inca, assimilandone la cultura e lo stile di vita. Una volta cresciuti, tornavano nelle province d'origine, diffondendo cos\u00ec la cultura dei dominatori."
        },
        {
            "heading": "Una continua espansione",
            "text": "Dopo la morte di Pachacuti, nel 1471, il figlio Tupac Inca Yupanqui diede il via a una nuova serie di campagne di conquista a nord. A questo punto gli Inca non avevano che un singolo rivale in grado di contrastarli lungo la riva occidentale: la trib\u00f9 dei Chimor. Tupac li sconfisse facilmente e aggiunse le loro terre all'impero in espansione.In seguito il figlio di Tupac, Huayna Capac, conquist\u00f2 alcune parti dell'odierno Ecuador, ma la sua marcia verso sud fu arrestata con la Battaglia del Maule. Le trib\u00f9 dei Mapuche riuscirono finalmente a respingere gli Inca. Non si tratt\u00f2, comunque, di una sconfitta rovinosa, dal momento che in quell'area il territorio era composto per lo pi\u00f9 da deserti desolati e la maggior parte della popolazione rimaneva nelle Ande."
        },
        {
            "heading": "Arriva l'uomo bianco",
            "text": "Nel 1526 la dominazione degli Inca cominci\u00f2 il suo declino. Il conquistador spagnolo Francisco Pizarro raggiunse i territori dell'impero mentre esplorava l'area a sud di Panama. Dato che era sicuro che fosse pieno di tesori da saccheggiare, chiese immediatamente alla Corona il permesso di invaderlo.Nel 1532 ritorn\u00f2 alla testa di un piccolo manipolo e trov\u00f2 la preda pronta per essere catturata. I due figli di Huayna, Huascar e Atahualpa, erano nel bel mezzo di una guerra civile per il controllo dei territori, mentre il vaiolo introdotto dagli stranieri stava facendo scempio della popolazione. Le forze di Pizarro (168 uomini, 1 cannone, 27 cavalli) non potevano certo competere per numero con quelle Inca, ma la tattica militare e la tecnologia superiore diede loro un vantaggio decisivo.Verso la fine dell'anno Pizarro vinse facilmente la sua prima battaglia, a Pun\u00e1, vicino all'odierna Guayaquil, in Ecuador. Uno dei suoi uomini, Hernando de Soto, fu inviato nell'entroterra in esplorazione mentre Pizarro fondava una nuova citt\u00e0 nell'area, Piura. De Soto incontr\u00f2 Atahualpa in trionfo e torn\u00f2 da Pizarro con l'invito per un incontro. Gli spagnoli domandarono che gli Inca accettassero Carlo I di Spagna come loro imperatore e che si convertissero immediatamente al cristianesimo. Forse per colpa della barriera linguistica o pi\u00f9 in generale per un problema di comunicazione, Atahualpa non afferr\u00f2 esattamente il significato e invi\u00f2 altri messaggeri per chiedere ulteriori spiegazioni. Frustrati e irritati, invece di trovare un interprete migliore, gli spagnoli attaccarono il campo di Atahualpa e lo presero in ostaggio.Il re degli Inca offr\u00ec a Pizarro una quantit\u00e0 enorme d'oro e d'argento per la sua liberazione, una proposta che lo spagnolo accett\u00f2 prontamente. Pizarro per\u00f2 non mantenne la sua parte dell'accordo e si rifiut\u00f2 di restituire Atahualpa ai suoi sudditi. Durante questo periodo Huascar fu assassinato; Pizarro sfrutt\u00f2 questo evento a suo vantaggio accusando Atahualpa di essere il mandante dell'omicidio. Dopo un processo farsa organizzato dagli spagnoli, Atahualpa fu condannato a morte nell'agosto del 1533."
        },
        {
            "heading": "La fine di un impero",
            "text": "Con Atahualpa e Huascar fuori dai giochi, gli spagnoli misero sul trono il fratello minore Manco, che in un primo momento collabor\u00f2 con loro senza ribellarsi. Una volta consolidato il proprio potere, Manco cerc\u00f2 di riconquistare il suo impero catturando Cusco nel 1536, ma non poteva competere con gli invasori. Alla fine dovette fuggire con la corte sulle montagne del Per\u00f9, dove continu\u00f2 a regnare per 36 anni. Tuttavia, nel 1572 anche l'ultima fortezza inca dovette capitolare. Il figlio di Manco, Tupac Amaru, che aveva ereditato il trono, fu messo a morte.Con la famiglia reale completamente sterminata i nuovi governanti spagnoli schiacciarono i nativi sotto una brutale oppressione, cercando di sradicare completamente la loro cultura originaria insieme alla religione e alle tradizioni. Ogni famiglia aveva l'obbligo di inviare un uomo affinch\u00e9 lavorasse nelle miniere d'oro e d'argento, e di rimpiazzarlo immediatamente in caso di morte, il che accadeva pi\u00f9 o meno ogni due anni a causa delle terribili condizioni di lavoro. Il vaiolo continu\u00f2 a dilagare nei resti dell'impero: si stima che una parte della popolazione compresa tra il 60 e il 90% mor\u00ec a causa delle epidemie. A questo flagello si aggiunsero tifo, influenza, difterite e morbillo, tanto che nel 1618 ogni traccia di cultura inca era ormai sparita. Oggi di quella civilt\u00e0, una volta tanto gloriosa, restano solo una manciata di trib\u00f9 sparse e alcuni resti diroccati, reliquie di un lontano passato."
        },
        {
            "heading": "La fine di un impero",
            "text": "Con Atahualpa e Huascar fuori dai giochi, gli spagnoli misero sul trono il fratello minore Manco, che in un primo momento collabor\u00f2 con loro senza ribellarsi. Una volta consolidato il proprio potere, Manco cerc\u00f2 di riconquistare il suo impero catturando Cusco nel 1536, ma non poteva competere con gli invasori. Alla fine dovette fuggire con la corte sulle montagne del Per\u00f9, dove continu\u00f2 a regnare per 36 anni. Tuttavia, nel 1572 anche l'ultima fortezza inca dovette capitolare. Il figlio di Manco, Tupac Amaru, che aveva ereditato il trono, fu messo a morte.Con la famiglia reale completamente sterminata i nuovi governanti spagnoli schiacciarono i nativi sotto una brutale oppressione, cercando di sradicare completamente la loro cultura originaria insieme alla religione e alle tradizioni. Ogni famiglia aveva l'obbligo di inviare un uomo affinch\u00e9 lavorasse nelle miniere d'oro e d'argento, e di rimpiazzarlo immediatamente in caso di morte, il che accadeva pi\u00f9 o meno ogni due anni a causa delle terribili condizioni di lavoro. Il vaiolo continu\u00f2 a dilagare nei resti dell'impero: si stima che una parte della popolazione compresa tra il 60 e il 90% mor\u00ec a causa delle epidemie. A questo flagello si aggiunsero tifo, influenza, difterite e morbillo, tanto che nel 1618 ogni traccia di cultura inca era ormai sparita. Oggi di quella civilt\u00e0, una volta tanto gloriosa, restano solo una manciata di trib\u00f9 sparse e alcuni resti diroccati, reliquie di un lontano passato."
        }
    ],
    "leader": {
        "name": "Pachacuti",
        "subtitle": "Leader degli Inca",
        "lived": "1410 - 1471 circa",
        "icon": "https://eyefyre.github.io/civvapi/images/leader_icons/pachacuti.png",
        "trait": {
            "name": "Grande strada delle Ande",
            "effect": "No costi movimento per unit\u00e0 e no costi manutenzione per miglioramenti su Colline. Miglioramenti altrove: costo dimezzato."
        },
        "titles": [
            "Sapa Inca"
        ],
        "historical_info": [
            {
                "heading": "Storia",
                "text": "Pachacuti \u00e8 stato il nono monarca di Cusco. Sotto il suo dominio il microscopico regno si estese fino a diventare un vasto impero, noto come Tawantinsuyu. L'impero inca di Pachacuti si estendeva dall'odierno Cile all'Ecuador e abbracciava la maggior parte del Per\u00f9, della Bolivia e dell'Argentina settentrionale. In seguito i suoi confini si allargarono ulteriormente."
            },
            {
                "heading": "Ascensione al trono",
                "text": "Pachacuti era il figlio dell'inca Virococha, secondo in linea di successione dopo il fratello maggiore Urco. In questa fase il regno di Cusco era molto piccolo ed era costantemente minacciato dalla vicina trib\u00f9 dei Chanca. Della giovinezza di Pachacuti non sappiamo molto, finch\u00e9 non ebbe la possibilit\u00e0 di fare una buona impressione al padre durante una delle invasioni dei Chanca. Mentre il padre e il fratello fuggivano dal campo di battaglia, Pachacuti radun\u00f2 i soldati restanti e riport\u00f2 una vittoria cos\u00ec schiacciante che in seguito si raccont\u00f2 che il suolo stesso si fosse sollevato per combattere al suo fianco. Pachacuti, \"colui che scuote la terra\", fu nominato principe ereditario e cominci\u00f2 a coadiuvare il padre nel governo di Cusco."
            },
            {
                "heading": "Creazione di un impero",
                "text": "Nel 1438 il padre mor\u00ec e Pachacuti divenne unico monarca del regno. Immediatamente si lanci\u00f2 in una serie di invasioni dei regni confinanti. Il suo nuovo impero si estese dall'Ecuador al Cile, diventando ben presto una delle nazioni pi\u00f9 potenti del Sudamerica.Sebbene avesse conquistato molti regni con la forza, Pachacuti non disdegnava di adottare tattiche pi\u00f9 sottili per accaparrarsi nuovi territori. Per prima cosa inviava spie nelle regioni che gli interessavano, raccogliendo informazioni sulla loro ricchezza e potenza militare. Se le prospettive gli sembravano buone invitava i leader delle terre in questione a sottomettersi pacificamente, esaltando i vantaggi della vita sotto il regno degli Inca. Molti accettarono (nel timore di condividere il fato dei Chanca) e inviarono i figli a vivere a Cusco affinch\u00e9 fossero educati secondo la legge inca. L\u00ec venivano indottrinati e sposavano membri della nobilt\u00e0 inca prima di essere rimandati a governare le terre d'origine. Questo metodo assicurava l'espansione costante e la pace duratura nell'impero.Per mantenere l'ordine Pachacuti stabil\u00ec quattro province, ognuna controllata da un governatore locale addetto all'amministrazione quotidiana. Inoltre cre\u00f2 organizzazioni gerarchiche separate per il clero e l'esercito, dando origine a uno dei primi sistemi di separazione dei poteri. Cusco stessa fu ricostruita per servire come capitale dell'impero, con un settore urbano dedicato a ognuna delle province. Durante questo periodo fu costruita anche la famosissima Machu Picchu, che oggi si ritiene essere una \"tenuta di montagna\" destinata all'uso personale del sovrano.Dopo la sua morte, avvenuta nel 1471, lo scettro di Pachacuti pass\u00f2 al figlio pi\u00f9 giovane Tupac, dato che il fratello Amaru, per quanto maggiore d'et\u00e0, non era un guerriero come il padre."
            },
            {
                "heading": "Il giudizio della Storia",
                "text": "Oggi Pachacuti viene considerato un eroe nazionale del Per\u00f9 e molti dei monumenti che ha costruito si possono ancora ammirare. Per quanto sia passato alla storia per le capacit\u00e0 militari e politiche, non si pu\u00f2 certo dire che sia stato un sovrano benevolo. Per rendere pi\u00f9 saldo l'impero non esit\u00f2 a deportare centinaia di migliaia di persone, trasferendole nelle terre che gli sembravano pi\u00f9 adatte ai suoi scopi. Nonostante i suoi difetti, Pachacuti ha dato il via alla pi\u00f9 grande epoca di conquiste degli Inca, espandendo il suo impero fino a fargli dominare gran parte del Sudamerica abitato."
            }
        ]
    }
}