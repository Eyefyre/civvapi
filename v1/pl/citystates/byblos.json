{
    "id": 46,
    "name": "Byblos",
    "historical_info": "Wykopaliska archeologiczne dowodz\u0105, \u017ce okolice miasta Byblos na brzegu Morza \u015ar\u00f3dziemnego po raz pierwszy zosta\u0142y zamieszkane w epoce neolitu. Do czwartego tysi\u0105clecia p.n.e. istnia\u0142o tam ju\u017c du\u017ce osiedle utrzymuj\u0105ce si\u0119 z rybo\u0142\u00f3wstwa i rolnictwa. Przez kolejny tysi\u0105c lat rozwija\u0142 si\u0119 intensywny eksport do Egiptu cedru, kt\u00f3rego drewno by\u0142o niezast\u0105pione przy budowie \u0142odzi i dok\u00f3w, a kt\u00f3rego olejek wykorzystywano do mumifikacji cia\u0142. Amoryci spalili miasto podczas swojej inwazji ok. 2150 r. p.n.e. i przez niemal dwa stulecia teren dawnego miasta sta\u0142 pusty. Nast\u0119pnie port morski odbudowali Fenicjanie, przemianowuj\u0105c miasto na Gebal. Najwa\u017cniejszym wk\u0142adem miejscowo\u015bci w rozw\u00f3j cywilizacji by\u0142o zast\u0105pienie dawnego, skomplikowanego pisma klinowego 22-znakowym alfabetem fonetycznym.Gebal, b\u0119d\u0105ce centrum handlu, bogaci\u0142o si\u0119 mimo zmieniaj\u0105cych si\u0119 stale okupant\u00f3w: Asyrii, Babilonu, Achemenid\u00f3w i Pers\u00f3w. Po podbiciu przez Aleksandra Wielkiego Byblos uleg\u0142o hellenizacji i bogaci\u0142o si\u0119 dalej, podczas gdy jego mieszka\u0144cy przyj\u0119li grecki spos\u00f3b ubierania si\u0119, j\u0119zyk i religi\u0119. Miasto sta\u0142o si\u0119 s\u0142awne dzi\u0119ki produkcji i eksportowaniu ziarna i owoc\u00f3w papirusu, od kt\u00f3rego wzi\u0119\u0142o swoj\u0105 greck\u0105 nazw\u0119 - Byblos. Za panowania Rzymu miasto straci\u0142o pozycj\u0119 jako centrum handlowe, wzros\u0142o jednak jego znaczenie religijne, gdy\u017c przewija\u0142y si\u0119 przez nie t\u0142umy pielgrzym\u00f3w udaj\u0105cych si\u0119 do rozmaitych \u015bwi\u0119tych miejsc.W 395 r. n.e. Byblos sta\u0142o si\u0119 cz\u0119\u015bci\u0105 Cesarstwa Bizantyjskiego, pe\u0142ni\u0105c w nim rol\u0119 podrz\u0119dnego portu, a\u017c do zdobycia go przez muzu\u0142ma\u0144skich naje\u017ad\u017ac\u00f3w w 637 r. Pod rz\u0105dami muzu\u0142man\u00f3w miasto, znane teraz jako Jbail, jeszcze bardziej straci\u0142o wp\u0142ywy i bogactwo, a wreszcie zosta\u0142o ca\u0142kowicie opuszczone. Byblos znikn\u0119\u0142o ze \u015bwiadomo\u015bci ludzkiej a\u017c do czas\u00f3w, gdy podczas wykopalisk odkry\u0142 je w latach 60. XIX w. francuski historyk Ernest Renan. Cho\u0107 Byblos nie b\u0119dzie ju\u017c nigdy pot\u0119g\u0105 morsk\u0105, staje si\u0119 ono du\u017cym centrum turystycznym - wczasowicz\u00f3w przyci\u0105gaj\u0105 tam piaszczyste pla\u017ce, \u0142agodny klimat i liczne ruiny z czas\u00f3w rzymskich, muzu\u0142ma\u0144skich i z epoki krucjat.",
    "category": "Nadmorskie pa\u0144stwa-miasta"
}