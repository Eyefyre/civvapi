{
    "id": 50,
    "name": "Buenos Aires",
    "historical_info": "Citt\u00e0 piena di energia e di attrattive, Buenos Aires si estende lungo il Rio de la Plata da nord a sud su un'area di 200 kmq ed \u00e8 stata per secoli la porta dell'Argentina. I \"porte\u00f1os\", come si autodefiniscono i suoi cittadini cosmopoliti, vantano un'identit\u00e0 culturale ricca e complessa, che unisce influenze spagnole, portoghesi, italiane, tedesche, irlandesi, polacche ed ebraiche, a cui si aggiunge la cultura dei nativi: per questo la citt\u00e0 \u00e8 stata spesso definita \"la Parigi del Sudamerica\". Il suo stile di vita e la sua architettura si rifanno all'Europa pi\u00f9 di ogni altra citt\u00e0 nell'emisfero australe. La sua conformazione fisica \u00e8 un mosaico vario quanto la sua gente, la sua cucina e la sua musica. Non sorprende quindi che Buenos Aires sia la citt\u00e0 pi\u00f9 visitata di tutto il Sudamerica (anche pi\u00f9 di Rio de Janeiro).La citt\u00e0 fu fondata nel 1536 da una spedizione spagnola col nome di \"Ciudad del Esp\u00edritu Santo y Puerto Santa Mar\u00eda del Buen Ayre\" e ribattezzata nel 1580 \"Ciudad de la Sant\u00edsima Trinidad y Puerto de Nuestra Se\u00f1ora de los Buenos Aires\". Quando l'Argentina conquist\u00f2 l'indipendenza, nel 1816, la citt\u00e0 cosmopolita ne divenne la capitale. Tra il 1880 e il 1940 Buenos Aires divenne un rifugio per tutti coloro che in Europa cercavano di sfuggire a persecuzioni politiche, religiose, ideologiche e artistiche. Da irlandesi affamati a ebrei devoti, per arrivare a qualche zarista sopravvissuto, ogni ondata di immigranti aggiunse al calderone i suoi talenti e le sue tradizioni, permettendo alla citt\u00e0 di rivaleggiare culturalmente con ogni capitale del mondo.Forse nulla pi\u00f9 del tango \u00e8 in grado di riflettere il peculiare miscuglio culturale della citt\u00e0. Una combinazione di danze diverse, il tango si \u00e8 sviluppato a Buenos Aires alla fine degli anni '80 dell'Ottocento. Praticato nelle sale da ballo, nei parchi, nelle piazze e nei saloni raffinati, divenne il ballo nazionale, unendo \"una riservata eleganza e una passione esuberante\". Pochi balli sono identificati cos\u00ec strettamente con un luogo come il tango \u00e8 con Buenos Aires, l'anima dell'Argentina.",
    "category": "Citt\u00e0-stato acculturate"
}