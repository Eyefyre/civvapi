{
    "id": 5,
    "name": "Genua|Genui|Genui|Genu\u0119|Genu\u0105|Genui",
    "historical_info": "Mimo \u017ce dok\u0142adna data za\u0142o\u017cenia Genui nie jest znana, historia miasta si\u0119ga staro\u017cytno\u015bci i osady za\u0142o\u017conej przez Ligur\u00f3w. Wykopaliska na cmentarzu z VI wieku przed nasz\u0105 er\u0105 pokazuj\u0105, \u017ce na tych terenach kiedy\u015b zamieszkiwali Grecy, ale miasto prawie na pewno za\u0142o\u017cone zosta\u0142o na d\u0142ugo przedtem. Pod rz\u0105dami Rzymian by\u0142o kwitn\u0105cym centrum handlu, portem wojskowym i miastem targowym, ale wszystko to zosta\u0142o szybko najechane i spl\u0105drowane przez Ostrogot\u00f3w po upadku Zachodniego Cesarstwa Rzymskiego. Przez nast\u0119pnych kilka stuleci Genua pozostawa\u0142a ma\u0142ym, za\u015bciankowym o\u015brodkiem rybackim, ale wykorzysta\u0142a ten czas na wybudowanie floty statk\u00f3w handlowych, kt\u00f3re nast\u0119pnie zdominowa\u0142y szlaki handlowe Morza \u015ar\u00f3dziemnego.W X wieku n.e. Genua zdoby\u0142a niezale\u017cno\u015b\u0107 od lokalnych feuda\u0142\u00f3w jako jedno z wolnych miast republik morskich. Mia\u0142a w\u0142asnego lorda, kt\u00f3ry odpowiada\u0142 bezpo\u015brednio przed \u015awi\u0119tym Cesarzem Rzymskim. Realna w\u0142adza w mie\u015bcie nale\u017ca\u0142a jednak nie do tego biskupa-prezydenta, a do konsuli, kt\u00f3rzy wybierani byli na zgromadzeniu og\u00f3lnym. Budowa statk\u00f3w oraz bankowo\u015b\u0107 pomog\u0142y m\u0142odej republice rozwin\u0105\u0107 skrzyd\u0142a, w zwi\u0105zku z czym Genua zacz\u0119\u0142a rozszerza\u0107 swoje granice oraz zak\u0142ada\u0107 kolonie na Bliskim Wschodzie i w P\u00f3\u0142nocnej Afryce.Dobrobyt w mie\u015bcie sko\u0144czy\u0142 si\u0119 w jednej chwili, gdy w roku 1347 faktoria handlowa z Teodozji zaimportowa\u0142a do Europy Czarn\u0105 \u015amier\u0107. Gospodarka miejska zawali\u0142a si\u0119, a liczba ludno\u015bci znacznie zmniejszy\u0142a na skutek plagi. W ci\u0105gu nast\u0119pnych siedemdziesi\u0119ciu lat drastycznie os\u0142abione miasto przegra\u0142o kilka wojen, trac\u0105c wszystkie swoje kolonie i trafiaj\u0105c pod rz\u0105dy wicehrabiego Mediolanu.Szcz\u0119\u015bliwy okres nasta\u0142 ponownie, gdy znany syn Genui, Krzysztof Kolumb, wr\u00f3ci\u0142 po odkryciu Ameryk i podarowa\u0142 dziesi\u0105t\u0105 cz\u0119\u015b\u0107 swoich dochod\u00f3w miejskim instytucjom bankowym. Pomog\u0142o to utworzy\u0107 sojusz, w kt\u00f3rym Genua zosta\u0142a satelit\u0105 bogatego imperium hiszpa\u0144skiego, co doprowadzi\u0142o do gospodarczej odbudowy miasta. W kr\u00f3tkim czasie szlacheckie rodziny z tego miasta-pa\u0144stwa odzyska\u0142y swoje fortuny i rosn\u0105ca metropolia zacz\u0119\u0142a ponownie przyci\u0105ga\u0107 znanych artyst\u00f3w i architekt\u00f3w. Z\u0142ota era Genui trwa\u0142a do czasu, kiedy w roku 1656 nawr\u00f3t epidemii zabi\u0142 po\u0142ow\u0119 mieszka\u0144c\u00f3w. Dalszy powolny upadek Genui stal si\u0119 faktem, gdy gospodarka \u015bwiatowa odwr\u00f3ci\u0142a si\u0119 od Morza \u015ar\u00f3dziemnego do Nowego \u015awiata i nowych szlak\u00f3w handlowych, ustanowionych na pocz\u0105tku XVIII wieku. Modernizacja oraz wojny \u015bwiatowe na pocz\u0105tku XX stulecia niezbyt pomog\u0142y w odbudowie pot\u0119gi miasta.Mimo \u017ce w tej chwili Genua jest pi\u0105t\u0105 gospodark\u0105 W\u0142och i cz\u0119\u015bci\u0105 przemys\u0142owego tr\u00f3jk\u0105ta kraju, nie odzyska\u0142a znaczenia i s\u0142awy, kt\u00f3re kiedy\u015b przyczyni\u0142y si\u0119 do nadania jej imienia La Superba, wspania\u0142ej z W\u0142och.",
    "category": "Kupieckie pa\u0144stwa-miasta"
}