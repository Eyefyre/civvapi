{
    "id": 46,
    "name": "Biblo",
    "historical_info": "Gli scavi archeologici mostrano che l'area di Biblo, sulla costa mediterranea, era abitata fin dall'epoca neolitica; gi\u00e0 nel IV millennio a.C. un grande insediamento viveva grazie alla pesca e all'agricoltura nell'entroterra. Nel corso dei mille anni successivi si svilupp\u00f2 l'esportazione con l'Egitto, basata sul cedro: il suo legno era indispensabile per costruire barche e moli, mentre con l'olio si mummificavano i corpi. Intorno al 2150 a.C. gli amorrei assaltarono la citt\u00e0 e la ridussero in cenere; la localit\u00e0 rest\u00f2 abbandonata per quasi due secoli, dopodich\u00e9 i fenici ricostruirono il porto dandogli il nome di Gebal. Il pi\u00f9 grande contributo della citt\u00e0 alla storia della civilt\u00e0 umana \u00e8 stato lo sviluppo di un alfabeto fonetico di 22 caratteri, che sostitu\u00ec il complesso cuneiforme utilizzato in precedenza nella regione.Gebal era un grande centro commerciale, che divent\u00f2 sempre pi\u00f9 ricco e importante attraverso una successione di occupazioni: Assiria, Babilonia, quindi achemenidi e persiani. Dopo la conquista da parte di Alessandro, Biblo adott\u00f2 la religione, il linguaggio e lo stile greco e prosper\u00f2 come citt\u00e0 ellenizzata. Insieme al cedro, la frutta e i cereali, divenne famosa per la produzione e l'esportazione di papiro, e fu proprio questo a farle guadagnare il suo nome greco di Biblo. Durante l'epoca romana perse la sua preminenza commerciale, ma divent\u00f2 un importante centro religioso dal momento che orde di pellegrini la attraversavano per recarsi in vari luoghi santi.Nel 395 d.C. Biblo entr\u00f2 a far parte dell'impero bizantino, ma rimase sempre un porto di minore importanza fino alla conquista musulmana nel 637. Sotto il governo islamico la citt\u00e0, ribattezzata Jbail, perse sempre pi\u00f9 ricchezza e influenza fino a essere completamente abbandonata. Biblo spar\u00ec dalle mappe fino agli scavi dello storico francese Ernest Renan, avvenuti negli anni '60 dell'Ottocento. Biblo non ha pi\u00f9 riacquistato lo status di potenza marittima, ma si sta facendo un nome come centro turistico di lusso, allettando i viaggiatori con le sue spiagge sabbiose, il clima dolce e le estese rovine romane, islamiche e medievali.",
    "category": "Citt\u00e0-stato marittime"
}