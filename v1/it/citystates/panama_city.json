{
    "id": 20,
    "name": "Panama",
    "historical_info": "Panama, capitale della Repubblica di Panama, \u00e8 lo scalo sul Pacifico del famoso, omonimo canale. La parola \"panama\" significa \"molti pesci\", e in effetti la citt\u00e0 \u00e8 stata costruita dove sorgeva un grande villaggio di pescatori nativi, gi\u00e0 esistente al momento dell'arrivo dei Conquistador spagnoli. La citt\u00e0 portuale \u00e8 stata fondata nel 1519 d.C. dal governatore spagnolo sulla costa pacifica dell'istmo per facilitare il trasferimento di merci e tesori provenienti dall'Atlantico. Panama \u00e8 stata la base principale per la conquista dell'impero degli Inca, e tutte le ricchezze inca sono passate dai suoi moli prima di raggiungere la Spagna.Ben presto la sua posizione strategica fece arricchire la citt\u00e0, che in seguito fu saccheggiata e incendiata dal pirata inglese Sir Henry Morgan: tre anni dopo fu ricostruita in una posizione leggermente pi\u00f9 a sud. Bench\u00e9 da quel momento Panama fosse ben difesa dagli spagnoli, nel 1746 la distruzione di Portobelo inflisse un duro colpo alla rotta commerciale terrestre. La ricchezza e il prestigio di Panama andarono in declino per circa un secolo, ma poi l'apertura di una ferrovia le permise di tornare in auge grazie al passaggio dei cercatori d'oro diretti in California attraverso l'istmo. Le navi in partenza dal suo porto cominciarono a trasportare verso nord la fiumana di persone e merci scatenata dalla corsa all'oro.Quando lo stato di Panama guadagn\u00f2 l'indipendenza dalla Colombia, nel 1903, la citt\u00e0 fu dichiarata capitale. Nel 1914 il famoso canale fu completato e la citt\u00e0 si impose come snodo centroamericano per il commercio internazionale e il turismo. Oggi Panama, sede di pi\u00f9 di 80 banche, \u00e8 considerata la citt\u00e0 pi\u00f9 ricca di tutta l'America latina. Recentemente si \u00e8 verificato un picco di investimenti stranieri, mentre nel 2006 un referendum ha stabilito un ulteriore ampliamento del canale; alla luce di questi sviluppi si pu\u00f2 prevedere che il boom economico di Panama sia destinato a durare nel tempo.",
    "category": "Citt\u00e0-stato marittime"
}