{
    "id": 9,
    "name": "Qu\u00e9bec City",
    "historical_info": "La citt\u00e0 di Qu\u00e9bec, fondata nel 1608 dall'esploratore francese Samuel de Champlain, sorge sul luogo precedentemente occupato del piccolo villaggio irochese di Stadacon\u00e9. L'insediamento prese il nome dalla parola algonchina \"Kebec\", che significa \"l\u00e0 dove il fiume si fa stretto\". Nel corso del XVII secolo Qu\u00e9bec crebbe sino a diventare il centro dell'attivit\u00e0 coloniale francese in Nordamerica.Durante la prima fase del suo sviluppo la cittadina serv\u00ec da prezioso snodo commerciale, ma anche come base per diversi missionari cristiani, accogliendo un numero sempre maggiore di cittadini. L'industria delle pellicce e del legname forn\u00ec preziose risorse alla Francia, che comprese l'importanza di espandere la propria influenza in Nordamerica. A parte un breve passaggio in mano agli inglesi tra il 1629 e il 1632, la citt\u00e0 rimase sotto il controllo dei francesi per pi\u00f9 di 150 anni, resistendo anche a numerosi tentativi d'assedio. Nel 1663 Qu\u00e9bec, che fin dalla fondazione era stata capitale del Canada francese, fu proclamata ufficialmente capitale della Nuova Francia.Nel 1759, con la Battaglia delle Pianure di Abraham, i francesi persero il controllo della citt\u00e0, che pass\u00f2 sotto il dominio inglese. La Gran Bretagna mantenne il controllo di Qu\u00e9bec sino alla formazione del Dominio del Canada, nel 1867. In seguito all'Atto di Costituzione del Canada, Qu\u00e9bec divenne la capitale dell'omonima provincia.Oggi la citt\u00e0 conta pi\u00f9 di 500.000 abitanti e continua a prosperare, sia economicamente sia culturalmente. Ufficialmente riconosciuta dall'UNESCO come patrimonio dell'umanit\u00e0 nel 1985, la citt\u00e0 di Qu\u00e9bec conserva ancora gran parte dell'architettura originale dei tempi coloniali. Tra i siti di maggior interesse c'\u00e8 il famoso hotel Ch\u00e2teau Frontenac e le chiese cattoliche di Notre-Dame de Qu\u00e9bec e Notre-Dame-des-Victoires, entrambe costruite nel XVII secolo.",
    "category": "Citt\u00e0-stato marittime"
}