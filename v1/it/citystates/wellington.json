{
    "id": 58,
    "name": "Wellington",
    "historical_info": "Secondo la leggenda Maori, Kupe, il capo di Hawaiki, arriv\u00f2 sull'Isola del Nord della Nuova Zelanda intorno al 925 d.C. in canoa, dopo aver sconfitto numerosi mostri marini e demoni per raggiungere questa terra promessa. Qualunque sia la verit\u00e0, nel settembre del 1839 una spedizione della New Zealand Company, con base a Londra, giunse per stabilire una zona di approdo su un'area pianeggiante alla foce del fiume Hutt. L'anno successivo la nave Aurora sbarc\u00f2 150 colonizzatori dall'Inghilterra. Dato che il sito iniziale si era rivelato troppo paludoso e soggetto a inondazioni, i nuovi venuti spostarono il loro insediamento dall'altra parte della baia protetta. I capi della compagnia chiamarono la citt\u00e0 Wellington (nel luogo dell'insediamento originario si trova attualmente la citt\u00e0 di Petone). Nel 1865 la citt\u00e0 fu dichiarata nuova capitale della colonia, subentrando ad Auckland, che era stata scelta come sede del governo nascente nel 1841. L'amministrazione coloniale ritenne che Wellington, con il suo grandioso porto e la sua posizione pi\u00f9 centrale, servisse meglio a tale scopo.\r\nWellington si trova sullo stretto di Cook, sulle colline nella zona a sud-ovest della baia. Nel suo primo viaggio di esplorazione, il capitano della marina reale James Cook, in cerca del leggendario continente della Terra Australis, approd\u00f2 sulle isole della Nuova Zelanda nel 1770 d.C. Cook circumnavig\u00f2 e rilev\u00f2 l'intera linea costiera, notando in particolare il porto naturale ben protetto, dove la compagnia New Zealand avrebbe poi fondato Wellington. Per la maggior parte della sua storia l'area di ancoraggio, ampia 70 kmq, fu nota come Port Nicholson. Dopo che vi fu stabilita la capitale, il porto di Wellington divenne rapidamente il pi\u00f9 importante delle isole, utilizzato sia dalla marina britannica sia dalle navi commerciali. Oggi \u00e8 il pi\u00f9 grande porto per container della regione, mentre un terminale per petroliere \u00e8 stato costruito nel sobborgo industriale di Seaview. Nel 1985 l'Union Steamship Company ha istituito un servizio regolare da e verso il porto, e per pi\u00f9 di un secolo Wellington \u00e8 stato il porto principale per i traghetti tra le isole della nazione e oltre.",
    "category": "Citt\u00e0-stato marittime"
}