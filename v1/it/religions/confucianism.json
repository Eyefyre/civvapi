{
    "id": 3,
    "name": "Confucianesimo",
    "summary": "Il Confucianesimo \u00e8 una religione che si basa sugli insegnamenti del filosofo cinese Confucio, nato nel 551 a.C. All'origine presentato come una filosofia etica e politica, il Confucianesimo si \u00e8 diffuso fino ad avere oggi parecchi milioni di seguaci, in maggioranza concentrati nelle regioni dell'Asia orientale. Il Confucianesimo si basa sulla moralit\u00e0 dell'individuo, la responsabilit\u00e0 sociale e la lealt\u00e0 alla famiglia, all'interno di un sistema in cui ogni persona svolge al meglio la sua parte nella societ\u00e0. Come filosofo umanista, Confucio si concentra sull'abilit\u00e0 di ogni essere umano di apprendere, crescere e migliorare attraverso un comportamento etico e la considerazione verso gli altri.Dopo la morte di Confucio, nel 479 a.C. circa, i suoi insegnamenti continuarono a diffondersi per quasi 200 anni finch\u00e9, all'inizio della dinastia Qin, ci fu un vigoroso tentativo di reprimere la sua filosofia. I sovrani Qin credevano che il Confucianesimo costituisse una minaccia alla loro autorit\u00e0, cos\u00ec bruciarono la maggior parte dei libri confuciani, inclusi molti scritti originali. Anche i templi furono distrutti in tutto il paese, lasciando i seguaci del Confucianesimo privi di punti di riferimento. Ma un deposito di manoscritti confuciani venne nascosto nei muri della casa di un discepolo e la religione torn\u00f2 in auge al tramonto della dinastia Qin, nel 206 a.C.Oggi il corpo di opere che compone il Confucianesimo viene studiato in tutto il mondo. Il suo approccio sembra avvicinarsi pi\u00f9 a una filosofia che a una vera e propria religione, ma la distinzione fra le due interpretazioni \u00e8 tutt'altro che netta."
}