{
    "id": 43,
    "name": "Zulusi|Zulus\u00f3w|Zulusom|Zulus\u00f3w|Zulusami|Zulusach",
    "icon": "https://eyefyre.github.io/civvapi/images/civ_icons/the_zulus.png",
    "dawn_of_man": "Poddani padaj\u0105 na kolana przed twym majestatem, wielki zuluski wojowniku Czako. Wr\u00f3ci\u0142e\u015b z wygnania i zosta\u0142e\u015b prawdziwym przyw\u00f3dc\u0105 Zulus\u00f3w, po czym rozpocz\u0105\u0142e\u015b dla swego ludu czas przemian, wprowadzaj\u0105c nowe prawa i reformy kulturowe, kt\u00f3re umocni\u0142y pozycj\u0119 twojego pa\u0144stwa. Jednak to sztuka wojowania, a w szczeg\u00f3lno\u015bci innowacyjna taktyka i strategia, na dobre rozs\u0142awi\u0142a twoje imi\u0119 w po\u0142udniowej Afryce.Pot\u0119\u017cny w\u0142adco, tw\u00f3j lud zn\u00f3w wzywa ci\u0119, aby\u015b zjednoczy\u0142 i wzmocni\u0142 sw\u00f3j kraj. Czy przywr\u00f3cisz zuluskiemu pa\u0144stwu siln\u0105 pozycj\u0119? Czy zbudujesz cywilizacj\u0119, kt\u00f3ra przetrwa pr\u00f3b\u0119 czasu?",
    "unique_buildings": [
        {
            "name": "Ikanda|Ikand\u0119|Ikandzie|Ikand\u0119",
            "url": "https://eyefyre.github.io/civvapi/v1/pl/buildings/ikanda.json"
        }
    ],
    "unique_units": [
        {
            "name": "Piechota impi|Piechoty impi|Piechocie impi|Piechot\u0119 impi",
            "url": "https://eyefyre.github.io/civvapi/v1/pl/units/impi.json"
        }
    ],
    "city_names": [
        "Ulundi",
        "Umgungundlovu",
        "Nobamba|Nobamby|Nobambie|Nobamb\u0119|Nobamb\u0105|Nobambie",
        "Bulawayo",
        "Kwadukuza|Kwadukuzy|Kwadukuzie|Kwadukuz\u0119|Kwadukuz\u0105|Kwadukuzie",
        "Nongoma|Nongomy|Nongomie|Nongom\u0119|Nongom\u0105|Nongomie",
        "Ondini",
        "Nodwengu",
        "Ndondakusuka",
        "Babanango",
        "Congella|Congelli|Congelli|Congell\u0119|Congell\u0105|Congelli",
        "Kwahlomendlini",
        "Hlobane",
        "Ethekwini",
        "Mlambongwenya|Mlambongwenyi|Mlambongwenyi|Mlambongweny\u0119|Mlambongweny\u0105|Mlambongwenyi",
        "Eziqwaqweni",
        "Emangweni",
        "Isiphezi",
        "Masotsheni",
        "Mtunzini",
        "Nyakamubi",
        "Dumazulu",
        "Hlatikulu",
        "Mthonjaneni",
        "Empangeni",
        "Pongola|Pongoli|Pongoli|Pongol\u0119|Pongol\u0105|Pongoli",
        "Tungela|Tungeli|Tungeli|Tungel\u0119|Tungel\u0105|Tungeli",
        "Kwamashu",
        "Ingwavuma|Ingwavumy|Ingwavumie|Ingwavum\u0119|Ingwavum\u0105|Ingwavumie",
        "Hluhluwe",
        "Mtubatuba|Mtubatuby|Mtubatubie|Mtubatub\u0119|Mtubatub\u0105|Mtubatubie",
        "Mhlahlandlela|Mhlahlandleli|Mhlahlandleli|Mhlahlandlel\u0119|Mhlahlandlel\u0105|Mhlahlandleli",
        "Mthatha",
        "Maseru",
        "Lobamba|Lobamby|Lobambie|Lobamb\u0119|Lobamb\u0105|Lobambie",
        "Qunu"
    ],
    "spy_names": [
        "Gumede",
        "Jama",
        "Mageba",
        "Malanda",
        "Mnguni",
        "Ndaba",
        "Phunga",
        "Senzangakhona",
        "Balungile",
        "Samkelisiwe"
    ],
    "historical_info": [
        {
            "heading": "Historia",
            "text": "Na pocz\u0105tku ka\u017cdej zimy nieustraszeni wojownicy Zulus\u00f3w zbierali si\u0119 na ziemiach swych przodk\u00f3w, by przysi\u0105c odniesienie nowych zwyci\u0119stw, krzycz\u0105c \u201engathi impi\u201d (co mo\u017cna przet\u0142umaczy\u0107 jako \u201eprzez nas wojna\u201d). Dzi\u0119ki temu w\u0142a\u015bnie duchowi walki Czaka stworzy\u0142 imperium Zulus\u00f3w, a Cetshwayo rzuci\u0142 wyzwanie pot\u0119dze brytyjskiej. W 1816 r. Czaka zosta\u0142 wodzem nieznacznego plemienia zuluskiego. Dwa lata p\u00f3\u017aniej przej\u0105\u0142 w\u0142adz\u0119 nad plemieniem swego mentora o nazwie Mtetwa. Przez kolejne dziesi\u0119ciolecie pa\u0144stwo Czaki podbi\u0142o lub wch\u0142on\u0119\u0142o wi\u0119kszo\u015b\u0107 plemion w regionie, tworz\u0105c najwi\u0119ksze plemienne imperium, jakie widziano na po\u0142udniu Afryki. Po zamachu na Czak\u0119 jeden z morderc\u00f3w, jego przyrodni brat Dingane, zasiad\u0142 na tronie. Pod rz\u0105dami kolejnych wodz\u00f3w Zulusi \u015bcierali si\u0119 z bia\u0142ymi osadnikami - najpierw holenderskimi voortrekkerami, a nast\u0119pnie brytyjsk\u0105 Koloni\u0105 Przyl\u0105dkow\u0105. To drugie starcie doprowadzi\u0142o do wybuchu wojny brytyjsko-zuluskiej. Mimo pocz\u0105tkowych zwyci\u0119stw Cetshwayo zosta\u0142 w 1879 r. obalony. Ziemie Zulus\u00f3w zosta\u0142y w 1887 r. zaanektowane przez Imperium Brytyjskie. Cho\u0107 Zulusi zostali pokonani i znale\u017ali si\u0119 pod okupacj\u0105, ich duch walki nie upad\u0142, a przyw\u00f3dcy plemienia mieli p\u00f3\u017aniej odegra\u0107 wielk\u0105 rol\u0119 w obaleniu apartheidu i rz\u0105dzeniu wsp\u00f3\u0142czesn\u0105 Afryk\u0105 Po\u0142udniow\u0105."
        },
        {
            "heading": "Klimat i teren",
            "text": "W regionie KwaZulu-Natal, kt\u00f3ry niegdy\u015b stanowi\u0142 zuluskie kr\u00f3lestwo, panuje klimat subtropikalny. Lata s\u0105 gor\u0105ce i wilgotne, a zimy pogodne i ch\u0142odne z opadami \u015bniegu w G\u00f3rach Smoczych. Na geografi\u0119 regionu sk\u0142adaj\u0105 si\u0119 trzy rodzaje terenu. Niziny wzd\u0142u\u017c brzeg\u00f3w Oceanu Indyjskiego poprzecinane s\u0105 g\u0142\u0119bokimi w\u0105wozami i pasmami g\u0119stego lasu tropikalnego. Wzd\u0142u\u017c zachodniego i p\u00f3\u0142nocnego kra\u0144ca biegn\u0105 dwa pasma g\u00f3rskie, G\u00f3ry Smocze i Lebombo. Mi\u0119dzy morzem a g\u00f3rami le\u017cy Natal, pag\u00f3rkowata wy\u017cyna nachylona z zachodu na wsch\u00f3d. Ten centralny region by\u0142 sercem imperium Zulus\u00f3w i charakteryzuje si\u0119 obecno\u015bci\u0105 wilgotnych \u0142\u0105k i typowych dla g\u00f3rskich obszar\u00f3w las\u00f3w. To w tych okolicach Zulusi hodowali du\u017ce stada tak istotnego w ich gospodarce i kulturze byd\u0142a. Cho\u0107 plemiona w\u0142a\u015bciwie nie zajmowa\u0142y si\u0119 upraw\u0105 ziemi, dzi\u015b w KwaZulu-Natal znajduj\u0105 si\u0119 wielkie pola trzciny cukrowej i kukurydzy, a region jest g\u0142\u00f3wnym po\u0142udniowoafryka\u0144skim producentem owoc\u00f3w takich jak banany czy ananasy."
        },
        {
            "heading": "Powstanie kr\u00f3lestwa Zulus\u00f3w",
            "text": "Gdy Czaka obejmowa\u0142 z pomoc\u0105 Dingiswayo, wodza pot\u0119\u017cnego plemienia Mtetwa, w\u0142adz\u0119 nad Zulusami, byli oni jedynie niewielkim szczepem ludu Nguni. Czaka i jego matka schronili si\u0119 u Mtetwa po wygnaniu przez ojca Czaki. Pod opiek\u0105 Dingiswayo Czaka sta\u0142 si\u0119 imponuj\u0105cym wojownikiem, dowodzi\u0142 jednym z pu\u0142k\u00f3w plemienia i m\u0119\u017cnie s\u0142u\u017cy\u0142. W tym w\u0142a\u015bnie okresie wprowadzi\u0142 nowy system uzbrojenia (wyposa\u017caj\u0105c swoje jednostki w assagaj, w\u0142\u00f3czni\u0119 o szerokim ostrzu i 60-centymetrowym drzewcu) i taktyki (formacja \u201erog\u00f3w bawo\u0142u\u201d maj\u0105ca na celu otoczenie i zniszczenie wroga) oraz wprowadzi\u0142 organizacj\u0119 wiekow\u0105, zgodnie z kt\u00f3r\u0105 ch\u0142opcy w podobnym wieku \u0107wiczyli w kraalach wojskowych zwanych ikandami, a potem s\u0142u\u017cyli razem przez ca\u0142e \u017cycie w jednym pu\u0142ku. W 1816 r., po \u015bmierci ojca, Czaka przechytrzy\u0142 i zabi\u0142 swego starszego brata, by przej\u0105\u0107 kontrol\u0119 nad Zulusami. Poniewa\u017c przewr\u00f3t przebieg\u0142 wzgl\u0119dnie bezkrwawo, plemi\u0119 z ch\u0119ci\u0105 zaakceptowa\u0142o nowego wodza.Maj\u0105c jako wasal plemienia Mtetwa wiele swobody, Czaka zacz\u0105\u0142 bezlito\u015bnie wykorzystywa\u0107 swe nowe si\u0142y do podbijania i wch\u0142aniania wielu s\u0105siaduj\u0105cych szczep\u00f3w, w tym tego nale\u017c\u0105cego do jego matki. Gdy Dingiswayo zosta\u0142 zamordowany przez Ndwandwe, Czaka szybko wykorzysta\u0142 pr\u00f3\u017cni\u0119 polityczn\u0105, \u0142\u0105cz\u0105c swoje w\u0142o\u015bci z tymi, kt\u00f3rymi w\u0142ada\u0142 jego zmar\u0142y mentor. Przez kolejne dziesi\u0119ciolecie kr\u00f3lestwo Zulus\u00f3w podbi\u0142o i wch\u0142on\u0119\u0142o wi\u0119kszo\u015b\u0107 s\u0105siaduj\u0105cych plemion. Powstrzyma\u0142o te\u017c pierwszy atak Ndwandwe. Dwa lata p\u00f3\u017aniej Czaka zada\u0142 temu plemieniu i jego sojusznikom wielk\u0105 kl\u0119sk\u0119 w bitwie nad rzek\u0105 Mhlathuze. Zgodnie z konsekwentnie realizowan\u0105 strategi\u0105 asymilowa\u0142 nast\u0119pnie pozosta\u0142o\u015bci pokonanych szczep\u00f3w. Nim Czaka zosta\u0142 w 1828 r. zamordowany, kr\u00f3lestwo Zulus\u00f3w przerodzi\u0142o si\u0119 w imperium.Wp\u0142yw rz\u0105d\u00f3w Czaki na dzieje Afryki trudno przeceni\u0107. Do 1825 r. podbi\u0142 terytoria o powierzchni oko\u0142o 18,5 tysi\u0105ca kilometr\u00f3w kwadratowych. Czyni\u0105c to, stworzy\u0142 kultur\u0119 wojownik\u00f3w, kt\u00f3ra zdominowa\u0142a po\u0142udniowo-wschodni\u0105 Afryk\u0119 od rzeki Tugela na po\u0142udniu po G\u00f3ry Smocze na p\u00f3\u0142nocy. Cho\u0107 dokonania te bledn\u0105 wobec jego reform wojskowych, Czaka ustabilizowa\u0142 te\u017c gospodark\u0119 roln\u0105 i doprowadzi\u0142 do rozwoju handlu w imperium. Nawi\u0105za\u0142 przyjazne stosunki z Europejczykami, cho\u0107 ostrzega\u0142 te\u017c podleg\u0142ych sobie wodz\u00f3w przed ich chciwo\u015bci\u0105 i kultur\u0105. Najd\u0142u\u017cej chyba utrzymuj\u0105cym si\u0119 efektem rz\u0105d\u00f3w Czaki by\u0142a masowa migracja lud\u00f3w znana jako Mfekane (\u201eRozproszenie\u201d), kiedy to plemiona uciekaj\u0105ce przed Zulusami przep\u0119dza\u0142y inne plemiona, kt\u00f3re r\u00f3wnie\u017c zaczyna\u0142y migrowa\u0107, zmieniaj\u0105c na zawsze etniczn\u0105 i kulturow\u0105 twarz Afryki."
        },
        {
            "heading": "Nast\u0119pcy Czaki",
            "text": "Jeden z zab\u00f3jc\u00f3w Czaki, jego przyrodni brat Dingane (1795-1840) wst\u0105pi\u0142 na tron i dokona\u0142 egzekucji wi\u0119kszo\u015bci cz\u0142onk\u00f3w swego kr\u00f3lewskiego rodu, a jako jedynego pozostawi\u0142 przy \u017cyciu przyrodniego brata Mpande. Dingane jeszcze bardziej ni\u017c swojej rodziny obawia\u0142 si\u0119 pu\u0142k\u00f3w armii Czaki, gdy\u017c wielu \u017co\u0142nierzy pozostawa\u0142o wiernych pami\u0119ci swego wodza. Aby ich ob\u0142askawi\u0107, Dingane nada\u0142 starszym wojownikom prawo do ma\u0142\u017ce\u0144stwa i s\u0142u\u017cb\u0119 w gwardii zamiast w wojsku. Os\u0142abiwszy w ten spos\u00f3b armi\u0119 Zulus\u00f3w, pozbawiony wojskowego talentu Czaki Dingane musia\u0142 stawi\u0107 czo\u0142a udanym rebeliom w\u015br\u00f3d podleg\u0142ych mu plemion. Co wi\u0119cej, w 1837 r. Dingane zgodzi\u0142 si\u0119 na oddanie ziem zuluskich na po\u0142udnie od Tugeli voortrekkerom, holenderskim kolonistom wygnanym z brytyjskiej Kolonii Przyl\u0105dkowej. P\u00f3\u017aniej jednak zamordowa\u0142 przyw\u00f3dc\u0119 voortrekker\u00f3w Pieta Retiefa i jego poselstwo w swym kr\u00f3lewskim kraalu, a nast\u0119pnie dokona\u0142 masakry oko\u0142o 500 holenderskich m\u0119\u017cczyzn, kobiet i dzieci obozuj\u0105cych nieopodal. W odpowiedzi oko\u0142o 450 uzbrojonych w karabiny voortrekker\u00f3w zgniot\u0142o dziesi\u0119ciotysi\u0119czn\u0105 armi\u0119 Dingane w bitwie nad Blood River w grudniu 1838 r. W\u0142adca spali\u0142 sw\u00f3j kraal i uciek\u0142 na p\u00f3\u0142noc.Mpande przeszed\u0142 z 17\u00a0tys. zuluskich wojownik\u00f3w na stron\u0119 Holendr\u00f3w. W styczniu 1840 r. Dingane zosta\u0142 zamordowany przez niezadowolonych oficer\u00f3w wojskowych. Zast\u0105pi\u0142 go Mpande (1798-1872) utrzymuj\u0105cy bliskie stosunki z Andriesem Pretoriusem, nowym kapitanem voortrekker\u00f3w. Holendrzy, za zezwoleniem monarchy, stworzyli na p\u00f3\u0142noc od Tugeli i zach\u00f3d od brytyjskiego osiedla Port Natal bursk\u0105 Republik\u0119 Natalii. Gdy mi\u0119dzy Burami a Brytyjczykami wybuch\u0142a zako\u0144czona aneksj\u0105 holenderskiej kolonii wojna, Mpande przeszed\u0142 na stron\u0119 Brytyjczyk\u00f3w i utrzymywa\u0142 z nimi przyjazne stosunki a\u017c do swojej \u015bmierci. Zulusi uwa\u017cali Mpande za s\u0142abego przyw\u00f3dc\u0119, g\u0142\u00f3wnie ze wzgl\u0119du na jego bliskie stosunki z coraz liczniejszymi bia\u0142ymi oraz nieumiej\u0119tno\u015b\u0107 pohamowania ambicji jego syn\u00f3w, Cetshwayo i m\u0142odszego Mbulazi. W 1852 r. wybuch\u0142a walka o sukcesj\u0119, kt\u00f3rej kulminacj\u0105 sta\u0142a si\u0119 bitwa na brzegach Tugeli, w kt\u00f3rej Mbulazi zosta\u0142 zabity."
        },
        {
            "heading": "Cetshwayo i wojna angielsko-zuluska",
            "text": "We wrze\u015bniu 1872 r., gdy zmar\u0142 Mpande, w\u0142adc\u0105 nadal pot\u0119\u017cnego imperium Zulus\u00f3w zosta\u0142 Cetshwayo. Zgodnie z tradycj\u0105 stworzy\u0142 now\u0105 stolic\u0119 o nazwie Ulundi (\u201ewysokie miejsce\u201d). Uwa\u017caj\u0105c si\u0119 za pierwszego prawdziwego nast\u0119pc\u0119 Czaki, przyj\u0105\u0142 na nowo wi\u0119kszo\u015b\u0107 wprowadzonych przez niego zwyczaj\u00f3w wojskowych i pod wra\u017ceniem obserwowanych przez siebie holenderskich osadnik\u00f3w wyposa\u017cy\u0142 nawet cz\u0119\u015b\u0107 swoich impi w muszkiety. Bior\u0105c sobie do serca ostrze\u017cenia Czaki, Cetshwayo przegna\u0142 ze swych ziem misjonarzy chrze\u015bcija\u0144skich. Zach\u0119ca\u0142 pozosta\u0142e plemiona do buntowania si\u0119 przeciw ekspansji Bur\u00f3w w Transwalu, a sam rozpocz\u0105\u0142 najazdy na brytyjskie terytoria wzd\u0142u\u017c zuluskich granic i kradzie\u017c byd\u0142a.W 1878 r. sir Henry Frere, brytyjski komisarz w Afryce Po\u0142udniowej, za\u017c\u0105da\u0142 od 14 wodz\u00f3w zuluskich reparacji za wyrz\u0105dzone szkody. Cetshwayo uzna\u0142 warunki ultimatum za nie do przyj\u0119cia i postawi\u0142 pu\u0142ki w stan gotowo\u015bci bojowej. W grudniu wojska brytyjskie przekroczy\u0142y Tugel\u0119, by si\u0142\u0105 narzuci\u0107 swoje warunki i ukara\u0107 Zulus\u00f3w. Pierwsza inwazja ponios\u0142a jednak powa\u017cn\u0105 kl\u0119sk\u0119 podczas bitwy pod Isandlwana 22 stycznia, w kt\u00f3rej Zulusi pokonali g\u0142\u00f3wn\u0105 kolumn\u0119 brytyjsk\u0105, zabijaj\u0105c ok. 1300 \u017co\u0142nierzy, g\u0142\u00f3wnie zawodowych. By\u0142a to najwi\u0119ksza jak dot\u0105d pora\u017cka brytyjska w walce z afryka\u0144skimi wojskami. Cetshwayo nie wykorzysta\u0142 jednak b\u0142yskotliwego zwyci\u0119stwa do uzyskania strategicznej lub dyplomatycznej przewagi. Po okresie paniki i planowania Brytyjczycy ponownie przekroczyli Tugel\u0119, tym razem zachowuj\u0105c wi\u0119ksz\u0105 ostro\u017cno\u015b\u0107. Po serii europejskich zwyci\u0119stw obl\u0119\u017cone i spalone zosta\u0142o Ulundi. Miesi\u0105c p\u00f3\u017aniej schwytany zosta\u0142 Cetshwayo. Zabrano go do Kapsztadu, a nast\u0119pnie wygnano do Londynu. Do Afryki powr\u00f3ci\u0142 dopiero w 1883 r."
        },
        {
            "heading": "Koniec kr\u00f3lestwa Zulus\u00f3w",
            "text": "Brytyjczycy podzielili skurczone zuluskie imperium na 13 podkr\u00f3lestw, co szybko doprowadzi\u0142o do konfliktu, kt\u00f3ry ponownie zdestabilizowa\u0142 granice kolonialne. Brytyjczycy sprowadzili Cetshwayo z powrotem do Afryki, czyni\u0105c go w\u0142adc\u0105 terytorium buforowego stworzonego z by\u0142ych ziem zuluskich z nadziej\u0105, \u017ce przywr\u00f3ci on porz\u0105dek. Wkr\u00f3tce jednak Cetshwayo zosta\u0142 zaatakowany w Ulundi przez jedno z podkr\u00f3lestw, Zibhebhu, wspierane przez burskich najemnik\u00f3w. Cetshwayo zosta\u0142 ranny, lecz uciek\u0142 do kraalu w Eshowe, gdzie w lutym 1884 r. zmar\u0142 z powodu powik\u0142a\u0144.Drugie z\u0142upienie Ulundi uwa\u017cane jest przez historyk\u00f3w za definitywny koniec kr\u00f3lestwa Zulus\u00f3w. Syn Cetshwayo Dinuzulu, maj\u0105c 15 lat odziedziczy\u0142 resztki pa\u0144stwa. Z pomoc\u0105 Bur\u00f3w pod wodz\u0105 Louisa Bothy pokona\u0142 Zibhebhu i przej\u0105\u0142 jego ziemie. Zmuszony do spe\u0142nienia danej Burom obietnicy przekaza\u0142 im oko\u0142o po\u0142owy swego Zululandu, na kt\u00f3rej stworzyli oni niezale\u017cn\u0105 holendersk\u0105 republik\u0119. To zaniepokoi\u0142o Brytyjczyk\u00f3w na tyle, \u017ce w 1887 r. anektowali zmniejszone kr\u00f3lestwo Dinuzulu. Sam w\u00f3dz zosta\u0142 wci\u0105gni\u0119ty w tubylcze rozgrywki polityczne, a w 1906 r. aresztowany przez Brytyjczyk\u00f3w za udzia\u0142 w powstaniu Bambathy i skazany za zdrad\u0119 na uwi\u0119zienie na Wyspie \u015bw. Heleny (po raz drugi). Gdy w 1910 r. za\u0142o\u017cono Zwi\u0105zek Po\u0142udniowej Afryki, Botha, premier nowego pa\u0144stwa, pozwoli\u0142 Dinuzulu wr\u00f3ci\u0107 do Afryki i prze\u017cy\u0107 swe ostatnie lata na farmie w Transwalu."
        },
        {
            "heading": "Wsp\u00f3\u0142czesny Zululand",
            "text": "Stworzony z czterech kolonii brytyjskich - Kolonii Przyl\u0105dkowej, Natalu, Transwalu i Orange River - Zwi\u0105zek Po\u0142udniowej Afryki by\u0142 dominium imperium brytyjskiego posiadaj\u0105cym niezale\u017cny rz\u0105d. W jego granicach najliczniejsz\u0105 grup\u0105 etniczn\u0105 byli Zulusi. W 1948 r. przyw\u00f3dcy rz\u0105dz\u0105cej Partii Narodowej, obawiaj\u0105c si\u0119 rosn\u0105cej liczby i wp\u0142yw\u00f3w plemion tubylczych, wprowadzili prawa apartheidu, by utrzyma\u0107 dominacj\u0119 bia\u0142ych i oddzieli\u0107 od siebie rasy. Te prawa rasowe dotyczy\u0142y ka\u017cdego aspektu \u017cycia spo\u0142ecznego, politycznego i kulturalnego. Wszyscy czarni obywatele musieli nosi\u0107 przepustki z odciskiem palc\u00f3w, fotografi\u0105 i informacj\u0105 o dost\u0119pie posiadacza do stref \u201enie dla bia\u0142ych\u201d. W 1951 r. wydzielono rezerwaty dla tubylc\u00f3w, znane jako bantustany, z kt\u00f3rych najwi\u0119kszym by\u0142 KwaZulu.Gdy zgodnie z konstytucj\u0105 z 1961 r. zwi\u0105zek zast\u0105piono republik\u0105, prawa apartheidu zosta\u0142y przej\u0119te przez nowe pa\u0144stwo. Co wi\u0119cej, w latach 60., 70. i na pocz\u0105tku 80. rz\u0105d stosowa\u0142 polityk\u0119 przymusowego przesiedlania rdzennych mieszka\u0144c\u00f3w do bantustan\u00f3w i zabrania\u0142 im ich opuszczania. Pod koniec lat 80. apartheid zacz\u0105\u0142 jednak upada\u0107 zar\u00f3wno pod presj\u0105 rodzimych aktywist\u00f3w (zw\u0142aszcza Zjednoczonego Frontu Demokratycznego) i mi\u0119dzynarodowych organizacji, takich jak Afryka\u0144ski Kongres Narodowy czy ONZ. Polityk\u0119 t\u0119 ukr\u00f3cono wreszcie w ramach negocjacji prowadzonych w latach 1990-1993, a zako\u0144czonych wolnymi wyborami w kwietniu 1994 r. Przez ca\u0142y ten okres zuluscy nacjonali\u015bci odegrali wa\u017cn\u0105 rol\u0119 jako aktywi\u015bci i politycy. Przywr\u00f3cony zosta\u0142 urz\u0105d wodza Zulus\u00f3w, cho\u0107 kr\u00f3l ten nie ma \u017cadnej w\u0142adzy politycznej (ale ma istotny wp\u0142yw na kultur\u0119). W postapartheidowskiej Po\u0142udniowej Afryce pozycja ta oraz gwarancja sukcesji s\u0105 uznawane konstytucyjnie."
        },
        {
            "heading": "Wsp\u00f3\u0142czesny Zululand",
            "text": "Stworzony z czterech kolonii brytyjskich - Kolonii Przyl\u0105dkowej, Natalu, Transwalu i Orange River - Zwi\u0105zek Po\u0142udniowej Afryki by\u0142 dominium imperium brytyjskiego posiadaj\u0105cym niezale\u017cny rz\u0105d. W jego granicach najliczniejsz\u0105 grup\u0105 etniczn\u0105 byli Zulusi. W 1948 r. przyw\u00f3dcy rz\u0105dz\u0105cej Partii Narodowej, obawiaj\u0105c si\u0119 rosn\u0105cej liczby i wp\u0142yw\u00f3w plemion tubylczych, wprowadzili prawa apartheidu, by utrzyma\u0107 dominacj\u0119 bia\u0142ych i oddzieli\u0107 od siebie rasy. Te prawa rasowe dotyczy\u0142y ka\u017cdego aspektu \u017cycia spo\u0142ecznego, politycznego i kulturalnego. Wszyscy czarni obywatele musieli nosi\u0107 przepustki z odciskiem palc\u00f3w, fotografi\u0105 i informacj\u0105 o dost\u0119pie posiadacza do stref \u201enie dla bia\u0142ych\u201d. W 1951 r. wydzielono rezerwaty dla tubylc\u00f3w, znane jako bantustany, z kt\u00f3rych najwi\u0119kszym by\u0142 KwaZulu.Gdy zgodnie z konstytucj\u0105 z 1961 r. zwi\u0105zek zast\u0105piono republik\u0105, prawa apartheidu zosta\u0142y przej\u0119te przez nowe pa\u0144stwo. Co wi\u0119cej, w latach 60., 70. i na pocz\u0105tku 80. rz\u0105d stosowa\u0142 polityk\u0119 przymusowego przesiedlania rdzennych mieszka\u0144c\u00f3w do bantustan\u00f3w i zabrania\u0142 im ich opuszczania. Pod koniec lat 80. apartheid zacz\u0105\u0142 jednak upada\u0107 zar\u00f3wno pod presj\u0105 rodzimych aktywist\u00f3w (zw\u0142aszcza Zjednoczonego Frontu Demokratycznego) i mi\u0119dzynarodowych organizacji, takich jak Afryka\u0144ski Kongres Narodowy czy ONZ. Polityk\u0119 t\u0119 ukr\u00f3cono wreszcie w ramach negocjacji prowadzonych w latach 1990-1993, a zako\u0144czonych wolnymi wyborami w kwietniu 1994 r. Przez ca\u0142y ten okres zuluscy nacjonali\u015bci odegrali wa\u017cn\u0105 rol\u0119 jako aktywi\u015bci i politycy. Przywr\u00f3cony zosta\u0142 urz\u0105d wodza Zulus\u00f3w, cho\u0107 kr\u00f3l ten nie ma \u017cadnej w\u0142adzy politycznej (ale ma istotny wp\u0142yw na kultur\u0119). W postapartheidowskiej Po\u0142udniowej Afryce pozycja ta oraz gwarancja sukcesji s\u0105 uznawane konstytucyjnie."
        }
    ],
    "leader": {
        "name": "Czaka",
        "subtitle": "Przyw\u00f3dca kr\u00f3lestwa Zulus\u00f3w",
        "lived": "ok. 1787-1828",
        "icon": "https://eyefyre.github.io/civvapi/images/leader_icons/shaka.png",
        "trait": {
            "name": "Iklwa",
            "effect": "Koszt utrzymania jednostek walcz\u0105cych w zwarciu jest mniejszy o 50%. Wszystkie jednostki b\u0119d\u0105 potrzebowa\u0107 o 25% do\u015bwiadczenia mniej do nast\u0119pnego awansu."
        },
        "titles": [
            "W\u00f3dz Zulus\u00f3w"
        ],
        "historical_info": [
            {
                "heading": "Historia",
                "text": "\u201eUderz na wroga raz a pot\u0119\u017cnie. Niech przestanie istnie\u0107 jako plemi\u0119, inaczej zn\u00f3w skoczy ci do gard\u0142a\u201d. Wed\u0142ug pami\u0119tnika H.F. Flynna, Czaka wypowiedzia\u0142 te s\u0142owa do swego sojusznika Dingiswayo, maj\u0105c na my\u015bli pokonanego wroga. To apokryficzna maksyma, kt\u00f3ra doskonale oddaje filozofi\u0119 Czaki. Czaka kaSenzangahona by\u0142 b\u0119kartem wodza plemienia, w 1816 r. usun\u0105\u0142 swego brata, by zosta\u0107 przyw\u00f3dc\u0105 Zulus\u00f3w. Przypisuje mu si\u0119 zjednoczenie plemion Nguni w jedno kr\u00f3lestwo Zulus\u00f3w. Okre\u015blano go geniuszem wojskowo\u015bci, wprowadzi\u0142 wiele reform i innowacji, ale pot\u0119piano brutalno\u015b\u0107 jego rz\u0105d\u00f3w. Jakkolwiek go os\u0105dza\u0107, Czaka stworzy\u0142 podwaliny wielkiego pa\u0144stwa Zulus\u00f3w. Po jego \u015bmierci w zamachu w 1828 r. Zulusi byli w stanie rzuci\u0107 wyzwanie Europejczykom i walczy\u0107 z nimi o panowanie nad Afryk\u0105 po\u0142udniow\u0105."
            },
            {
                "heading": "Wczesne lata",
                "text": "Mimo \u017ce \u017cycie Czaki otaczaj\u0105 legendy i k\u0142amstwa, wiemy i\u017c by\u0142 on synem z nieprawego \u0142o\u017ca Senzangahona, wodza ma\u0142o znacz\u0105cego plemienia Zulus\u00f3w licz\u0105cego mniej ni\u017c 15 tys. os\u00f3b. Matka Czaki, Nandi, by\u0142a c\u00f3rk\u0105 zmar\u0142ego wodza plemienia Langeni. Senzangahona, cho\u0107 pr\u00f3bowa\u0142 zaprzecza\u0107 ojcostwu, po\u015blubi\u0142 w ko\u0144cu Nandi i uczyni\u0142 j\u0105 sw\u0105 trzeci\u0105 \u017con\u0105. Jednak zwi\u0105zek ich by\u0142 trudny i w ko\u0144cu w\u00f3dz Zulus\u00f3w wygna\u0142 Nandi i Czak\u0119. Oboje w\u0142\u00f3czyli si\u0119 do roku 1803, kiedy to znale\u017ali schronienie u plemienia Mtetwa i jego wodza Dingiswayo.Pod opiek\u0105 Dingiswayo Czaka wyr\u00f3s\u0142 na wysokiego, pot\u0119\u017cnego m\u0142odego wojownika obdarzonego odwag\u0105 i \u015bmia\u0142o\u015bci\u0105. W wieku 23 lat obj\u0105\u0142 dowodzenie nad pu\u0142kiem w armii Dingiswayo. Jego czyny i postawa sprawi\u0142y, \u017ce szybko awansowa\u0142 i w ko\u0144cu zosta\u0142 jednym z najbardziej zaufanych dow\u00f3dc\u00f3w wodza. Czaka przezbroi\u0142 swe jednostki, pozby\u0142 si\u0119 u\u017cywanych przez Mtetwa lekkich w\u0142\u00f3czni do rzucania i wprowadzi\u0142 w\u0142\u00f3czni\u0119 do walki wr\u0119cz o szerokim grocie (s\u0142ynn\u0105 assagai) oraz du\u017c\u0105 tarcz\u0119 obci\u0105gni\u0119t\u0105 krowi\u0105 sk\u00f3r\u0105.Po \u015bmierci ojca Czaki oko\u0142o 1816 r. Dingiswayo u\u017cyczy\u0142 swemu protegowanemu wsparcia militarnego potrzebnego do detronizacji i zabicia jego przyrodniego brata, Sigujana. Nast\u0119pnie Czaka obwo\u0142a\u0142 si\u0119 wodzem Zulus\u00f3w. Przewr\u00f3t odby\u0142 si\u0119 przy minimalnym rozlewie krwi, a Zulusi bez opor\u00f3w zaakceptowali Czak\u0119. Ten og\u0142osi\u0142 si\u0119 wasalem plemienia Mtetwa. Jako ulubieniec wodza, Czaka mia\u0142 wielk\u0105 swobod\u0119 w poszerzaniu swych ziem przez podb\u00f3j i asymilacj\u0119 s\u0105siednich plemion. Do 1817 r. Czaka dowodzi\u0142 2 tys. wojownik\u00f3w i zajmowa\u0142 pozycj\u0119 najwa\u017cniejszego wasala Dingiswayo."
            },
            {
                "heading": "Rz\u0105dy",
                "text": "Wedle legendy podczas ostatniej bitwy Dingiswayo ze Zwide z plemienia Ndwandwe Czaka celowo op\u00f3\u017ania\u0142 przybycie swoich si\u0142, by Dingiswayo zosta\u0142 pokonany i zabity. Zaj\u0105wszy jego miejsce, Czaka zacz\u0105\u0142 podbija\u0107 i asymilowa\u0107 niewielkie s\u0105siednie ludy z okrutn\u0105 skuteczno\u015bci\u0105. W ci\u0105gu kilku lat plemiona Qwabe, Hlubi i Mkhize sta\u0142y si\u0119 cz\u0119\u015bci\u0105 imperium Zulus\u00f3w. Dzi\u0119ki dyplomacji i poparciu Czaka przej\u0105\u0142 te\u017c kontrol\u0119 nad Sithole i Thuli. Do 1824 r. Czaka mia\u0142 armi\u0119 22 tys. wojownik\u00f3w wyszkolonych zgodnie z jego taktyk\u0105 i strategi\u0105.Zwide, zaniepokojony rosn\u0105c\u0105 pot\u0119g\u0105 Zulus\u00f3w, zacz\u0105\u0142 dzia\u0142ania przeciwko Czace. Dzi\u0119ki doskona\u0142ej taktyce i strategii obronnej Czaki pierwsza inwazja Ndwandwe zosta\u0142a rozbita pod Wzg\u00f3rzem Gqokoli. W 1819 r. Zwide wys\u0142a\u0142 na ziemie Zulus\u00f3w kolejn\u0105 wypraw\u0119. Czaka spokojnie wycofywa\u0142 si\u0119, wci\u0105gaj\u0105c si\u0142y wroga na w\u0142asny teren. Dotar\u0142szy do rzeki Mhlathuze Czaka uderzy\u0142 swymi pu\u0142kami na wyczerpanych Ndwandwe i ich sojusznik\u00f3w. Dwudniowa bitwa zako\u0144czy\u0142a si\u0119 ca\u0142kowit\u0105 kl\u0119sk\u0105 naje\u017ad\u017ac\u00f3w, a plemiona Ndwandwe, Jere, Maseko i Msene zosta\u0142y praktycznie unicestwione.Zanim pierwsi biali handlarze dotarli w 1824 r. do po\u0142udniowo-wschodniej Afryki, Czaka w\u0142ada\u0142 imperium rozci\u0105gaj\u0105cym si\u0119 wzd\u0142u\u017c ca\u0142ego wybrze\u017ca i si\u0119gaj\u0105cym daleko w g\u0142\u0105b l\u0105du. Czaka zapewni\u0142 bia\u0142ym kupcom uprzywilejowane traktowanie, nada\u0142 im ziemie i pozwoli\u0142 zbudowa\u0107 plac\u00f3wk\u0119 handlow\u0105 w Port Natal. Czaka, \u015bwiadom zalet handlu, ciekawy ich techniki i kultury, dba\u0142, by nie dochodzi\u0142o do powa\u017cniejszych konflikt\u00f3w pomi\u0119dzy Zulusami i Europejczykami."
            },
            {
                "heading": "Zamach",
                "text": "Do 1828 r. Czaka by\u0142 niekwestionowanym despot\u0105. Jego cz\u0119sto okazywane okrucie\u0144stwo i niezr\u00f3wnowa\u017cone zachowanie zacz\u0119\u0142y podkopywa\u0107 lojalno\u015b\u0107 ludu. Po \u015bmierci matki w pa\u017adzierniku 1827 r. wys\u0142a\u0142 swe pu\u0142ki do wodz\u00f3w okolicznych plemion, by zmusi\u0107 ich do \u017ca\u0142oby. Wykorzystuj\u0105c nieobecno\u015b\u0107 najbardziej lojalnych \u017co\u0142nierzy, we wrze\u015bniu 1828 r. osobisty gwardzista Czaki, Mbopha, oraz jego przyrodni bracia Dingane i Mhlangana zasztyletowali Czak\u0119 w pobli\u017cu ikandy w Dukuzie. Cia\u0142o Czaki zosta\u0142o wrzucone do pustego do\u0142u na ziarno, a nast\u0119pnie zasypane kamieniami i b\u0142otem. Nigdy nie uda\u0142o si\u0119 odnale\u017a\u0107 tego miejsca."
            },
            {
                "heading": "Os\u0105d historyczny",
                "text": "Do czasu swej \u015bmierci Czaka w\u0142ada\u0142 rozleg\u0142ym terytorium w Afryce po\u0142udniowo-wschodniej. Sprawowa\u0142 w\u0142adz\u0119 absolutn\u0105 nad ponad 250 tys. poddanymi i posiada\u0142 armi\u0119 z\u0142o\u017con\u0105 z ponad 40 tys. do\u015bwiadczonych wojownik\u00f3w. Szacuje si\u0119, \u017ce podczas tworzenia jego imperium zgin\u0119\u0142y dwa miliony ludzi. Cho\u0107 kr\u00f3lestwo nie przetrwa\u0142o nawet 80 lat, Czaka rzuci\u0142 sw\u00f3j wielki cie\u0144 na histori\u0119 Afryki. Dzi\u015b uznaje si\u0119 go za przyw\u00f3dc\u0119, kt\u00f3ry zbudzi\u0142 ducha Zulus\u00f3w, dzi\u0119ki kt\u00f3remu uda\u0142o im si\u0119 przetrwa\u0107 czasy apartheidu i da\u0142 podwaliny pod nacjonalizm, kt\u00f3ry ukszta\u0142towa\u0142 wsp\u00f3\u0142czesn\u0105 Afryk\u0119 Po\u0142udniow\u0105."
            }
        ]
    }
}