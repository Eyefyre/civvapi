{
    "id": 34,
    "name": "Svezia|della Svezia|alla Svezia|la Svezia|dalla Svezia",
    "icon": "https://eyefyre.github.io/civvapi/images/civ_icons/sweden.png",
    "dawn_of_man": "Onore allo straordinario re Gustavo Adolfo, fondatore dell'impero svedese e mirabile maestro di tattica militare. Grazie alla tua saggezza sul campo di battaglia e su quello della politica, durante il tuo regno hai imposto la Svezia come una delle grandi potenze d'Europa. Come re hai dato il via a una serie di riforme interne che hanno assicurato la stabilit\u00e0 economica e la prosperit\u00e0 dei tuoi sudditi. Come generale ti sei guadagnato la fama di \"Leone del Nord\", sorprendendo i comandanti militari di tutto il mondo con le tue sagaci innovazioni. Grazie ai tuoi trionfi nella Guerra dei Trent'anni ti sei assicurato un posto nella ristretta cerchia dei pi\u00f9 grandi condottieri della storia.Oh, nobile re, il popolo brama la tua guida illuminata e confida in te per riportare il regno alle vette della gloria. Escogiterai strategie sempre nuove, portando audacemente i tuoi eserciti alla vittoria sul campo? Plasmerai una civilt\u00e0 in grado di superare la prova del tempo?",
    "unique_buildings": [],
    "unique_units": [
        {
            "name": "Hakkapeliitta|un Hakkapeliitta|dal tuo Hakkapeliitta|al tuo Hakkapeliitta|il tuo Hakkapeliitta|da un Hakkapeliitta",
            "url": "https://eyefyre.github.io/civvapi/v1/it/units/hakkapeliitta.json"
        },
        {
            "name": "Karoliner|un Karoliner|dal tuo Karoliner|al tuo Karoliner|il tuo Karoliner|da un Karoliner",
            "url": "https://eyefyre.github.io/civvapi/v1/it/units/carolean.json"
        }
    ],
    "city_names": [
        "Stoccolma",
        "Sigtuna",
        "Helsinki",
        "Birka",
        "Uppsala",
        "Turku",
        "Link\u00f6ping",
        "Lund",
        "Espoo",
        "V\u00e4ster\u00e5s",
        "Malm\u00f6",
        "Vantaa",
        "Visby",
        "Str\u00e4ngn\u00e4s",
        "Tampere",
        "Skara",
        "L\u00f6d\u00f6se",
        "Oulu",
        "V\u00e4xj\u00f6",
        "Jyvaskyla",
        "G\u00f6teborg",
        "Orebro",
        "Lahti",
        "Helsingborg",
        "J\u00f6nk\u00f6ping",
        "Kuopio",
        "Norrk\u00f6ping",
        "Sundsvall",
        "Kouvola",
        "Karlstad",
        "Umea",
        "Pori",
        "Ystad",
        "Paviken",
        "Vaasa"
    ],
    "spy_names": [
        "Leif",
        "Ingegard",
        "S\u00f6ren",
        "Ragnhild",
        "Lars",
        "Lina",
        "Herr Gr\u00e5",
        "Magnus",
        "Vilma",
        "Kusin"
    ],
    "historical_info": [
        {
            "heading": "Storia",
            "text": "Il Regno di Svezia forma la Scandinavia insieme a Danimarca e Norvegia. Oggi \u00e8 una nazione economicamente fiorente e politicamente progressista, ma per conoscere le sue origini bisogna leggere le antiche saghe del nord, che narrano la storia dei suoi primi monarchi. Per quanto il regno non abbia una data di fondazione precisa, la Svezia \u00e8 il risultato del consolidamento di una costellazione eterogenea di trib\u00f9 vichinghe. La Svezia raggiunse l'apice del suo potere militare e politico nel XVII secolo, sotto la guida del famoso re e generale Gustavo Adolfo."
        },
        {
            "heading": "Geografia e clima",
            "text": "La Svezia, racchiusa tra le nazioni nordiche di Norvegia e Finlandia, si estende dal Mar Baltico a sud fino al Circolo Polare Artico a nord. Nazione di grandi foreste, \u00e8 ricoperta in gran parte da specie indigene di pini, abeti e betulle. Globalmente la Svezia ha un clima temperato e sorprendentemente asciutto in confronto alle aree vicine, per quanto andando da nord a sud si possano riscontrare notevoli differenze. La costa orientale fornisce da sempre una grande quantit\u00e0 di risorse ittiche, che hanno contribuito nel corso della storia a sviluppare la grande capacit\u00e0 degli svedesi di andar per mare."
        },
        {
            "heading": "Preistoria",
            "text": "Molto prima dell'arrivo dei vichinghi la Svezia era abitata da trib\u00f9 immigrate nella regione. Gi\u00e0 nel 12.000 a.C., gruppi di cacciatori-raccoglitori si spostavano seguendo le stagioni e formavano piccole comunit\u00e0 di pescatori che utilizzavano arnesi primitivi di pietra e selce. A partire dal Neolitico queste prime trib\u00f9 cominciarono a formare insediamenti pi\u00f9 stanziali, basati sull'agricoltura, che si svilupparono per tutta l'et\u00e0 del bronzo nordica fino al 1700 a.C. circa. Durante questo periodo, un flusso di bronzo importato consent\u00ec di usare attrezzi e armi sempre pi\u00f9 raffinate.All'inizio del nuovo millennio, e all'alba dell'et\u00e0 dei vichinghi, la Svezia era abitata per lo pi\u00f9 da grandi trib\u00f9 di Germani. Gli \"svedesi\" originali (sueoni) erano composti originariamente da una singola trib\u00f9 divisa in tanti piccoli regni nello Svealand, culla dello sviluppo della futura nazione. Confinanti con i geati a sud e i goti sull'isola di Gotland, nel Baltico, i sueoni alla fine si fusero con le trib\u00f9 vicine, per quanto la data di quest'unificazione resti avvolta nel mistero. La collaborazione di questi primi regni tribali per tutta l'et\u00e0 dei vichinghi implica una graduale fusione del loro territorio."
        },
        {
            "heading": "I vichinghi svedesi",
            "text": "L'espansione e le conquiste dei vichinghi nell'Europa centrale gettarono nello scompiglio gli ignari insediamenti nella regione. Durante il VII e l'VIII secolo i vichinghi presero a far vela dalla Scandinavia ogni primavera in cerca di bottino, ritornando in autunno carichi di spoglie. Mentre i loro vicini danesi si concentravano pi\u00f9 sull'Inghilterra e la Francia, i vichinghi di Svezia preferivano attraversare il Baltico e risalire i fiumi della Russia verso l'entroterra.Durante il IX secolo molti vichinghi svedesi si insediarono in Russia, Bielorussia e Ucraina, dove il loro popolo divent\u00f2 noto con il nome di Rus. Sebbene vi siano molte teorie circa l'origine di questo nome, la credenza pi\u00f9 diffusa \u00e8 che derivi dalla regione svedese di Roslagen, che significa \"terra dei rematori\". Dopo aver catturato la citt\u00e0 di Kiev, verso la met\u00e0 del IX secolo, i Rus formarono uno stato che sopravvisse per quasi 400 anni fino all'arrivo dei mongoli nel XIII secolo. Questa \"terra dei rus\" \u00e8 l'antenata della moderna nazione russa.Seguendo una lunga tradizione, i vichinghi svedesi erano soliti ricordare le vittorie pi\u00f9 gloriose e i comandanti pi\u00f9 onorati attraverso l'uso delle pietre runiche. Queste pietre monumentali, iscritte con glifi e simboli runici, si possono ritrovare in tutti i territori in cui i vichinghi hanno dominato in qualche periodo del passato e rappresentano una delle pi\u00f9 antiche fonti storiche sulle loro prime imprese."
        },
        {
            "heading": "I primi regni",
            "text": "Per tutto il primo millennio d.C. la Svezia fu costituita da una coalizione di province indipendenti. Sebbene le saghe nordiche citino per nome un certo numero di antichi re, \u00e8 impossibile separare completamente i fatti storici dalle leggende, perci\u00f2 molti punti restano ancora poco chiari. Olaf Skotkonung, figlio di Eric il Vittorioso, regn\u00f2 dal 995 al 1022, ed \u00e8 considerato il primo re ad aver unito compiutamente le trib\u00f9 svedesi sotto un unico governo.A met\u00e0 del XII secolo, Birger Magnusson di Bj\u00e4lbo serv\u00ec la Svezia come \"Jarl\" (l'equivalente di un reggente o vicer\u00e9) durante il regno di Eric XI. A Birger si attribuisce il negoziato del Trattato di Lodose, che pose fine all'antica ostilit\u00e0 con la Norvegia: pur di ottenere la pace, Birger arriv\u00f2 a dare in sposa sua figlia Rikissa al figlio del re norvegese Haakon IV. Si pensa che Birger abbia anche contribuito alla scelta della futura capitale della Svezia, Stoccolma, dato che le prime occorrenze di quel nome si ritrovano proprio in alcune delle sue lettere.Nel XIV secolo la Svezia fu colpita da un orrore inimmaginabile, la Peste Nera. La devastante pandemia spazz\u00f2 l'Europa senza piet\u00e0 e raggiunse il paese nel 1349. Per quanto la Svezia sia stato uno degli ultimi regni a cader preda della peste, la malattia squass\u00f2 la nazione, arrivando a uccidere, secondo alcuni resoconti, quasi met\u00e0 della popolazione."
        },
        {
            "heading": "L'Unione di Kalmar",
            "text": "Dal 1397 al 1523 la Svezia fece parte dell'Unione di Kalmar, che a tutti gli effetti riuniva Svezia, Norvegia e Danimarca sotto il governo di un unico monarca. Bench\u00e9 ognuna di queste nazioni fosse teoricamente indipendente, per quanto riguarda la politica estera le decisioni del re danese avevano un valore assoluto. Il coinvolgimento della Svezia nell'unione fu causato dal conflitto interno tra re Alberto e alcuni dei nobili pi\u00f9 in vista, che avevano supportato la sua successione finch\u00e9 il re non aveva cercato di ridurre i loro possedimenti terrieri. A questo punto i nobili si erano rivolti alla regina Margherita di Danimarca, nominandola reggente delle loro terre. Un esercito danese aveva marciato contro Albert, sconfiggendo le sue truppe nel 1389.L'unione fu stipulata nel 1397 nella citt\u00e0 svedese di Kalmar, con l'accordo che il monarca sarebbe sempre stato danese. I nobili svedesi acconsentirono, in cambio della promessa di Margherita che la loro influenza e i loro possedimenti sarebbero stati protetti e che gli svedesi avrebbero potuto ricoprire posizioni di autorit\u00e0 all'interno del paese, con l'esclusione del trono stesso. Erik di Pomerania, un parente di Margherita, fu eletto primo re dell'unione: ben presto, tuttavia, le sue evidenti ambizioni cominciarono a gettare un'ombra sulle promesse di Margherita.Nel giro di 50 anni l'unione cadde in preda all'instabilit\u00e0: i frequenti conflitti scatenati dal re danese contro i partner commerciali degli svedesi danneggiavano l'economia della Svezia e irritavano i nobili. Nel 1440 Eric fu deposto, ma questo non bast\u00f2 a pacificare l'unione. Il conflitto tra Danimarca e Svezia si trascin\u00f2 nel XVI secolo, fino all'ascesa di Gustavo Eriksson."
        },
        {
            "heading": "L'ascesa della potenza svedese",
            "text": "Re Gustavo I, noto anche come \"Gustavo Vasa\" dal nome della sua casata, nel 1521 si pose con successo al comando di una ribellione contro il re danese Cristiano II, che in quel momento governava l'Unione di Kalmar. Nel 1523, liberato il paese dal monarca danese, Gustavo fu eletto re di Svezia, ponendo fine all'unione dopo pi\u00f9 di un secolo.Fu solo durante il successivo regno del famoso Gustavo Adolfo che la Svezia visse una straordinaria ascesa, imponendosi come grande potenza europea del XVII secolo. Quando sal\u00ec al trono, nel 1611, Adolfo si trov\u00f2 alle redini di una nazione impantanata in mille conflitti. Suo padre Carlo aveva rovesciato l'erede legittimo al trono (e suo nipote), Sigismondo, ma aveva lasciato la Svezia sull'orlo di ben tre guerre. Navigando come un nocchiero esperto tra le dispute interne ed estere, Adolfo riusc\u00ec a negoziare una fragile pace con Sigismondo, dedicando il decennio successivo a migliorare i rapporti con Russia e Danimarca.I pi\u00f9 famosi successi militari Adolfo li ottenne durante la Guerra dei Trent'anni, un grande conflitto culminato con la sfida dei protestanti alle forze cattoliche del Sacro Romano Impero. Adolfo, che aveva rifondato e modernizzato l'esercito svedese, riusc\u00ec a proteggere il movimento protestante e a condurlo a molte vittorie chiave. Bench\u00e9 all'inizio non si fosse lasciato coinvolgere, nel 1630 Adolfo condusse gli eserciti della Svezia contro le forze del Sacro Romano Impero in difesa degli stati tedeschi protestanti. Purtroppo Adolfo fu ucciso nel 1632 mentre conduceva una carica durante la battaglia di Lutzen, strappando alla Svezia il suo generale pi\u00f9 stimato.Mantenere alto il prestigio che la Svezia si era guadagnato durante il regno di Gustavo Adolfo non era facile, ma i successori, Carlo XI e Carlo XII, furono entrambi governanti capaci e rispettati. Continuando sulla strada delle migliorie avviate da Adolfo, entrambi i re utilizzarono una forza speciale, i Carolini. I Carolini puntavano sulla qualit\u00e0, non sulla quantit\u00e0, contando sulla loro abilit\u00e0 e disciplina per prevalere anzich\u00e9 sulla semplice forza del numero.Durante la Grande Guerra del Nord del 1700-1721, che contrappose la Svezia a una coalizione guidata dalla Russia, i Carolini affrontarono spesso nemici soverchianti, talora combattendo un nemico tre volte superiore per numero, ed emergendo comunque vittoriosi da numerose battaglie. Sfortunatamente alla fine gli svedesi furono sopraffatti dai nemici, riducendosi ad affrontare una spaventosa ritirata che \u00e8 rimasta famigerata come la \"marcia di morte dei Carolini\". Quando Carlo XII cadde in battaglia, un ufficiale di nome Carl Armfeldt si ritir\u00f2 con una compagnia di 5.000 uomini, marciando proprio dentro una tempesta di neve. Circa 3.000 soldati morirono prima che l'esercito potesse finalmente raggiungere la Svezia."
        },
        {
            "heading": "L'industrializzazione svedese",
            "text": "Fino alla met\u00e0 dell'Ottocento l'economia della Svezia rimase basata principalmente sull'agricoltura, tanto che lo sviluppo industriale del paese rest\u00f2 indietro rispetto alle nazioni vicine. Ma dal 1870 in poi l'economia svedese sub\u00ec un profondo mutamento, grazie anche a vaste riserve di risorse naturali come legname e ferro. L'espansione della rete ferroviaria permise alla Svezia di spostare grandi quantit\u00e0 di materie prime verso i porti sulla costa, portando a un rapido sviluppo all'inizio del XX secolo."
        },
        {
            "heading": "La neutralit\u00e0 della Svezia",
            "text": "Nonostante una lunga storia di conflitti armati con le nazioni vicine, a partire dalle Guerre napoleoniche (in cui si un\u00ec alla coalizione anti-francese) la Svezia ha mantenuto relazioni internazionali pacifiche. Nel 1808 la Svezia dovette cedere quasi un terzo dei suoi territori orientali alla Russia, e precisamente la regione che sarebbe diventata la moderna Finlandia. Dopo aver incassato il colpo, la Svezia ha mantenuto una politica di stretta neutralit\u00e0 fino a oggi.Durante le due guerre mondiali che hanno infiammato l'Europa nel XX secolo, la Svezia si \u00e8 mantenuta generalmente indipendente dall'influenza tedesca e non si \u00e8 lasciata coinvolgere nel conflitto. Tuttavia, si pu\u00f2 dire che la Svezia abbia segretamente supportato il movimento di resistenza in Danimarca aiutando la fuga degli ebrei danesi nel 1943."
        },
        {
            "heading": "La Svezia moderna",
            "text": "Oggi la Svezia \u00e8 famosa per il suo governo progressista e per l'alto standard di vita. La sua robusta economia, che si appoggia all'esportazione di macchinari, materie prime, carta e mobili, ha permesso di creare un complesso sistema di assistenza sociale. Diversi studi hanno dimostrato che questo sistema, che include l'accesso universale all'assistenza medica e all'istruzione, oltre a periodi di ferie pagate stabiliti per legge, ha contribuito al posizionamento della Svezia ai primissimi posti nella classifica delle \"nazioni pi\u00f9 felici al mondo\"."
        },
        {
            "heading": "La Svezia moderna",
            "text": "Oggi la Svezia \u00e8 famosa per il suo governo progressista e per l'alto standard di vita. La sua robusta economia, che si appoggia all'esportazione di macchinari, materie prime, carta e mobili, ha permesso di creare un complesso sistema di assistenza sociale. Diversi studi hanno dimostrato che questo sistema, che include l'accesso universale all'assistenza medica e all'istruzione, oltre a periodi di ferie pagate stabiliti per legge, ha contribuito al posizionamento della Svezia ai primissimi posti nella classifica delle \"nazioni pi\u00f9 felici al mondo\"."
        }
    ],
    "leader": {
        "name": "Gustavo Adolfo",
        "subtitle": "Leader della Svezia",
        "lived": "dal 1594 al 1632",
        "icon": "https://eyefyre.github.io/civvapi/images/leader_icons/gustavus_adolphus.png",
        "trait": {
            "name": "Premio Nobel",
            "effect": "Guadagni 90 Influenza donando un Grande Personaggio a una citt\u00e0-stato. Quando fanno una dichiarazione di amicizia, la Svezia e la nazione amica guadagnano un bonus del +10% alla generazione di Grandi Personaggi."
        },
        "titles": [
            "Re"
        ],
        "historical_info": [
            {
                "heading": "Storia",
                "text": "L'onorato re e comandante militare svedese Gustavo Adolfo, passato alla storia con l'appellativo di \"Leone del Nord\", ascese al trono all'et\u00e0 di 17 anni e si guadagn\u00f2 rapidamente la reputazione di esperto stratega e innovatore dell'arte della guerra. Adolfo eredit\u00f2 da suo padre, l'usurpatore re Carlo IX, una complessa rete di conflitti interni ed esteri: senza perdere tempo si alle\u00f2 con la nobilt\u00e0 precedentemente ostile, spazz\u00f2 via i nemici della Svezia e nel corso del XVII secolo condusse la sua nazione all'apice del potere in Europa."
            },
            {
                "heading": "I conflitti del padre",
                "text": "Molti dei problemi che attendevano Adolfo al momento dell'ascesa al trono erano una conseguenza diretta del breve regno di suo padre. Quando Adolfo venne alla luce, suo padre, il duca Carlo, prestava servizio come reggente della Svezia al posto di suo nipote, re Sigismondo di Polonia. Sigismondo, che aveva il titolo di re di Polonia e Granduca di Lituania, era anche legittimo re di Svezia, essendo figlio del precedente re Giovanni III. Tuttavia in questo momento storico la Svezia era per la maggior parte uno stato protestante: Carlo stesso era un protestante convinto, mentre Sigismondo era un devoto cattolico. Per evitare un ritorno forzato al cattolicesimo, venne costituita un'unione privata fra Svezia e Polonia. I due paesi, pur condividendo lo stesso re, restarono indipendenti per legge e cultura. Quest'unione permise al duca Carlo di governare gli svedesi mentre Sigismondo restava in Polonia, mantenendo cos\u00ec separate le opposte fazioni religiose.Come reggente Carlo, che era considerato un protettore del credo protestante, cerc\u00f2 di sfruttare a suo vantaggio la crescente tensione religiosa. Esercitando la propria autorit\u00e0 sui governatori regionali ancora leali al re, Carlo scaten\u00f2 una guerra civile contro i seguaci di Sigismondo. Dopo diverse scaramucce la situazione culmin\u00f2 nel 1598 nella Battaglia di Stangebro, in cui l'esercito invasore di Sigismondo fu completamente sbaragliato. Catturato e riportato in Polonia, Sigismondo perse quasi tutto il suo supporto in Svezia. Nel 1600 il Riksdag, il parlamento svedese, riconobbe che Sigismondo aveva abdicato e nomin\u00f2 Carlo re di Svezia.Gli eventi che condussero all'incoronazione di Carlo lasciarono un segno duraturo sul futuro regno di Adolfo. L'unione personale tra Polonia e Svezia era rotta, ma Sigismondo continuava a rivendicare il diritto al trono di Svezia. Di conseguenza, nei 50 anni successivi le due nazioni restarono contrapposte in uno stato di guerra quasi ininterrotto."
            },
            {
                "heading": "I primi anni",
                "text": "Carlo aveva protetto la fede protestante del popolo svedese, ma il suo diritto di accesso al trono era quantomeno dubbio. Dopo aver regnato sulla Svezia per soli sette anni, Carlo mor\u00ec nel 1611, lasciando al figlio il difficile compito di governare il suo tumultuoso regno. Adolfo, che negli anni precedenti aveva gi\u00e0 prestato servizio nell'esercito con suo padre, fu incoronato all'et\u00e0 di 17 anni. Subito cerc\u00f2 di placare le preoccupazioni della nobilt\u00e0 svedese, il cui potere, esercitato attraverso il parlamento, era gi\u00e0 stato ridimensionato sotto Carlo. Secondo le leggi del parlamento Adolfo, a 17 anni, era troppo giovane per salire al trono. Tuttavia venne raggiunto un compromesso: Adolfo divent\u00f2 re e in cambio garant\u00ec alla nobilt\u00e0 dei seggi nel suo Consiglio Privato, il gruppo di consiglieri pi\u00f9 vicini al re.Adolfo si trov\u00f2 di fronte a un potenziale triplice conflitto: oltre alla rivalit\u00e0 con Sigismondo e la Polonia, c'erano tensioni crescenti con Danimarca e Russia. Con il rischio di trovarsi impegnato in una guerra estesa su tre fronti, Adolfo si mosse rapidamente. Il lungo conflitto con la Polonia e Sigismondo fu risolto con una fragile tregua nel 1611, una pace che venne rinnovata ogni anno mentre entrambe le parti erano impegnate in problemi altrove.La Guerra di Kalmar fu causata dal tentativo della Svezia di annettere la regione norvegese di Finnmark, il che avrebbe permesso ai mercanti svedesi di eludere la tassa che i danesi imponevano a coloro che attraversavano lo stretto tra Mar Baltico e Mare del Nord. Poich\u00e9 dipendevano pesantemente da queste tasse, e temevano lo sviluppo di una rotta commerciale alternativa, nel 1611 i danesi dichiararono guerra alla Svezia. All'inizio l'esercito era comandato da Carlo, che per\u00f2 mor\u00ec poco dopo lasciando Adolfo con troppo pochi mezzi per vincere. Dopo due anni, e la perdita di parecchie fortezze importanti da parte della Svezia, la guerra termin\u00f2 nel 1613 con la Pace di Knared. Gli svedesi pagarono un prezzo pesante per riscattare le fortezze perdute, ma riuscirono a ottenere l'esenzione perpetua dal pagamento di qualsiasi tassa per attraversare lo stretto.La Guerra d'Ingria contro la Russia scoppi\u00f2 nel 1610 a causa del tentativo di Carlo di mettere sul trono russo l'altro suo figlio, Carlo Filippo. La morte di Carlo, poco dopo l'inizio della guerra, lasci\u00f2 in eredit\u00e0 ad Adolfo il problema di risolvere il conflitto. Le battaglie infuriarono in Russia per sette anni, con alterne vittorie e sconfitte e nessun progresso effettivo da una parte o dall'altra. La guerra si concluse nel 1617 con la firma del Trattato di Stolbovo: la Svezia ottenne parecchie province, ma dovette anche restituire una parte dei territori conquistati. Come parte dell'accordo la Svezia riconobbe anche Michele Romanov come legittimo Zar di Russia.Questi primi conflitti diedero ad Adolfo l'opportunit\u00e0 di fare esperienza sia come re sia come comandante militare. Apprendere in giovane et\u00e0 le arti della diplomazia e della guerra gli forn\u00ec una preziosa esperienza, preparandolo alle grandi battaglie che lo attendevano."
            },
            {
                "heading": "Le riforme politiche",
                "text": "In virt\u00f9 dell'accordo raggiunto subito dopo la sua successione, Adolfo concesse un'autorit\u00e0 sempre maggiore al consiglio del Riksdag. La precedente istituzione, sostanzialmente cerimoniale, venne trasformata in un vero e proprio consiglio di governo che poteva auto-convocarsi quando voleva ed esprimere decisioni che influivano sulla politica nazionale. Di conseguenza Adolfo svilupp\u00f2 una stretta collaborazione con Axel Oxenstierna, un nobile che aveva nominato Alto Cancelliere del suo Consiglio Privato. I prudenti consigli di Oxenstierna portarono alla maggior parte delle politiche interne adottate da Adolfo. Tra i risultati pi\u00f9 notevoli vi \u00e8 l'istituzione, nel 1617, di quattro \"stati\" ben definiti all'interno del Riksdag: nobilt\u00e0, clero, borghesia e contadini. Questa soluzione assicurava a ogni membro della societ\u00e0 svedese una voce e un voto sulla scena nazionale."
            },
            {
                "heading": "Le innovazioni militari",
                "text": "Tra i tanti appellativi che Gustavo Adolfo ha ricevuto dai suoi contemporanei e dagli storici, quello di \"padre della guerra moderna\" deriva dalle pionieristiche tattiche militari e dalle nuove armi introdotte sotto il suo regno. Adolfo concep\u00ec numerose innovazioni ancora utilizzate negli eserciti moderni, come l'artiglieria leggera mobile, l'uso di formazioni diversificate comprendenti pi\u00f9 tipi di truppe e l'adozione di tattiche offensive molto aggressive, in grado di mettere in crisi le strategie di difesa convenzionali dell'epoca. Inoltre Adolfo \u00e8 stato uno dei primi a equipaggiare i suoi uomini con vere e proprie cartucce per la ricarica delle armi da fuoco, impacchettando in un piccolo cono di carta una quantit\u00e0 ben precisa di polvere da sparo insieme a un proiettile. Eliminando la necessit\u00e0 di misurare e versare la polvere da sparo sul campo, Adolfo aument\u00f2 l'affidabilit\u00e0 e la velocit\u00e0 delle armi dei suoi uomini."
            },
            {
                "heading": "Sul campo di battaglia",
                "text": "Se dovessimo scegliere la singola qualit\u00e0 pi\u00f9 notevole di Adolfo, dovremmo indicare la sua abilit\u00e0 sul campo di battaglia: avendo imparato l'arte della guerra durante l'adolescenza, quando il re era ancora suo padre, comandare le truppe gli era naturale quanto respirare. Adolfo venne ferito diverse volte, e in un caso una pallottola di moschetto gli rest\u00f2 conficcata vicino al collo. Adolfo non era certo tipo da gettare la spugna, cos\u00ec continu\u00f2 la campagna, combattendo molte battaglie con indosso solo una flessibile corazza di cuoio per mitigare il dolore che una pesante armatura di ferro gli avrebbe procurato.Delle numerose battaglie combattute dalla Svezia sotto il suo attento comando, la pi\u00f9 importante ebbe luogo durante la Guerra dei Trent'anni. Nata come conflitto tra gli stati protestanti e le forze cattoliche al servizio del Sacro Romano Impero, la Guerra dei Trent'anni fu estremamente violenta e lasci\u00f2 un marchio incancellabile sull'Europa. Una serie di cause portarono allo scoppio della guerra nel 1618, ma la Svezia rimase neutrale fino al 1630, quando Adolfo ritenne opportuno aiutare i protestanti tedeschi e nello stesso tempo difendere la Svezia dalle mire espansionistiche dell'imperatore. Gli eserciti svedesi, guidati da Adolfo e dalla sua carica \"Gott Mit Uns!\", cio\u00e8 \"Dio \u00e8 con noi!\", ottennero molte vittorie, schiacciando gli eserciti cattolici e arrestando la loro avanzata.La battaglia pi\u00f9 famosa \u00e8 probabilmente quella di Breitenfeld, combattuta nel 1631 in Sassonia (l'odierna Germania). Grazie all'utilizzo dell'artiglieria leggera e a una serie di manovre ben calcolate da parte della cavalleria leggera finlandese, gli \"Hakkapeliitta\", Adolfo e il suo esercito sbaragliarono l'esercito imperiale, arrivando a catturare l'artiglieria nemica e a usarla contro gli stessi cattolici. Breitenfeld fu un trionfo assoluto delle forze protestanti e consolid\u00f2 la reputazione di Adolfo come abile condottiero e pericoloso avversario del Sacro Romano Impero.Poco dopo la battaglia di Lech, avvenuta in Baviera nel 1632, Adolfo condusse un esercito di 40.000 soldati svedesi contro un contingente della Lega Cattolica comandata dal conte Johan Tzerclaes. Grazie alla copertura dall'artiglieria mobile Adolfo riusc\u00ec a far attraversare il fiume Lech ai suoi Hakkapeliitta usando ponti provvisori. Una volta raggiunta l'altra riva, le unit\u00e0 di cavalleria scelta rinforzarono la posizione e permisero al resto dell'esercito di attraversare. Adolfo non perse tempo e caric\u00f2 l'esercito cattolico: Tzerclaes venne colpito e mor\u00ec poco dopo per le ferite.Adolfo combatt\u00e9 l'ultima battaglia a Lutzen, in Germania, verso la fine del 1632: separato dai suoi uomini dopo aver caricato attraverso una densa nuvola di fumo, fu ucciso da un colpo d'arma da fuoco. Sconcertate dalla perdita del loro grande re, le file svedesi caddero presto nel caos, eppure in qualche modo riuscirono a ottenere la ritirata dell'esercito imperiale. Dopo la morte di Adolfo gli svedesi subirono molte sconfitte, ma quando nel 1648 la Pace di Westfalia segn\u00f2 la fine della Guerra dei Trent'anni, la Svezia si era ormai imposta come una delle nazioni pi\u00f9 potenti d'Europa, in gran parte grazie alla guida intelligente di Gustavo Adolfo."
            },
            {
                "heading": "Il giudizio della Storia",
                "text": "Circa 200 anni dopo la morte di Adolfo, Napoleone Bonaparte cant\u00f2 le sue lodi come uno dei pi\u00f9 grandi condottieri militari della storia. Adolfo condusse in modo deciso il suo esercito a una vittoria dopo l'altra, modernizzando la guerra con innovazioni tattiche e strategiche mai viste prima. Nonostante il padre gli avesse lasciato in eredit\u00e0 numerosi conflitti da risolvere, Adolfo si dimostr\u00f2 all'altezza, elevando il Regno di Svezia all'apice del potere politico e militare."
            }
        ]
    }
}