{
    "id": 52,
    "name": "Kabul",
    "historical_info": "Abed Rahmani, rivolgendosi ai suoi concittadini afghani, ha scritto: \"Siate uniti come la pioggia; potenti come l'oceano\". Gli abitanti di Kabul, la pi\u00f9 grande citt\u00e0 dell'Afghanistan, hanno superato diverse invasioni e occupazioni riuscendo a conservare la loro identit\u00e0 e cultura: si pu\u00f2 dire che siano riusciti a seguire il consiglio di Rahmani. Incastonata in una valle dell'Hindu Kush, Kabul occupa una posizione strategica sulla via che collega l'Asia centrale e meridionale, controllando di fatto il Passo Khyber. La citt\u00e0 funge da centro culturale dell'Afghanistan; sebbene la sua influenza sia stata intaccata da una serie di conflitti che ha avuto inizio nel 1978, l'amministrazione di Karzai, instaurata nel 2001, ha fatto del suo meglio per riportare la capitale al suo ruolo storico nel panorama culturale e politico dell'Hindu Kush.Kabul ha pi\u00f9 di 3.500 anni, ma raramente \u00e8 stata libera. Il Rigveda induista ne tesse le lodi come citt\u00e0 ideale, \"una visione di paradiso incastonata nelle montagne\". Verso la fine dell'epoca achemenide la citt\u00e0 divenne un centro della religione zoroastriana. Da quel momento e per una decina di secoli Kabul fu occupata da numerosi regni e imperi. Nel 1504 la citt\u00e0 fu catturata da Babur, che ne fece la sua residenza mentre costruiva l'impero Moghul. Babur adorava a tal punto la citt\u00e0 in cui aveva vissuto vent'anni che fece scrivere in persiano sulla sua tomba: \"se c'\u00e8 un paradiso in Terra, \u00e8 questo, \u00e8 questo.\"All'inizio del XX Secolo Kabul si ritrov\u00f2 finalmente libera e diede inizio a un rinascimento che dur\u00f2 60 anni. Durante il quarantennale governo del liberale Mohammed Zahir Shah, gli investitori europei aiutarono a costruire una rete moderna di trasporti e comunicazioni. L'occupazione sovietica dur\u00f2 dieci anni e termin\u00f2 nel 1989 con una guerra civile, alla fine della quale i Talebani instaurarono un emirato islamico repressivo. Dopo che una coalizione guidata dagli Stati Uniti ha instaurato un nuovo governo democratico, Kabul ha cominciato a riaffermare la sua identit\u00e0 culturale storica.",
    "category": "Citt\u00e0-stato acculturate"
}