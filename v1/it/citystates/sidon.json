{
    "id": 22,
    "name": "Sidone",
    "historical_info": "Sidone \u00e8 un'antica citt\u00e0 situata sulle coste del Libano. Originariamente un centro di pesca e di commercio, oggi Sidone \u00e8 il terminale nel Mediterraneo del grande oleodotto trans-arabico proveniente dall'Arabia Saudita.Sidone \u00e8 stata fondata dai fenici nel III millennio a.C.Nel II millennio a.C. ha prosperato, diventando famosa per la qualit\u00e0 del suo vetro e della sua tipica tintura porpora. Intorno al 2700 a.C. alcuni coloni provenienti da Sidone fondarono la citt\u00e0 di Tiro a una distanza di circa 40 chilometri lungo la costa: per molti anni le due citt\u00e0 si sarebbero disputate il predominio del mondo fenicio.Con il declino del potere dei fenici, la ricchezza e la posizione strategica di Sidone ne fecero un allettante obiettivo di conquista. Durante la sua lunga storia Sidone \u00e8 stata governata da assiri, babilonesi, persiani, da Alessandro di Macedonia, dai suoi successori Seleucidi, dalla dinastia egiziana dei Tolomei e ancora da romani, ottomani, francesi e infine dal Libano. Durante le Crociate la citt\u00e0 pass\u00f2 di mano diverse volte e fu anche distrutta e ricostruita. L'intera area \u00e8 costellata dai resti delle fortificazioni che si sono succedute nei secoli. Oggi Sidone ospita musulmani sunniti e sciiti oltre a cristiani cattolici, ortodossi e maroniti.La citt\u00e0 \u00e8 menzionata numerose volte nella Bibbia. La figura pi\u00f9 famosa della sua storia \u00e8 probabilmente la perfida regina Gezabele, moglie di re Acab d'Israele e prozia della regina Didone di Cartagine. Secondo la bibbia, Gezabele era crudele, corrotta e colpevole di incoraggiare l'adorazione in Israele di d\u00e8i stranieri (specificatamente fenici). Per questi crimini fu uccisa dai suoi stessi eunuchi e gettata in mezzo alla strada per essere divorata dai cani.Questa storia offre due importanti considerazioni per tutti i governanti: primo, fate attenzione alla religione del popolo; secondo, non fidatevi mai degli eunuchi di corte.",
    "category": "Citt\u00e0-stato militaristiche"
}