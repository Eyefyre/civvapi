{
    "id": 3,
    "name": "Ginevra",
    "historical_info": "Il sito originale della citt\u00e0 si trova su una collina che sovrasta un lago. Vi sono state ritrovate tracce di insediamenti paleolitici e, pi\u00f9 tardi, di trib\u00f9 di Liguri e di popolazioni pre-celtiche. Intorno al 500 a.C. Ginevra divenne una citt\u00e0 fortificata dei Celti, che la abitarono finch\u00e9 non fu conquistata dai romani nel 121 a.C. Il controllo della citt\u00e0 continu\u00f2 a passare dall'uno all'altro di vari stati confinanti; alla fine il Sacro Romano Impero Germanico se ne impossess\u00f2, nel 1033 d.C. A questo punto Ginevra era gi\u00e0 un'importante sede ecclesiastica: il suo vescovo era un vassallo diretto dell'Impero e godeva di possedimenti terrieri.Per i cinque secoli successivi i vicini duchi di Savoia e il vescovo cattolico se ne disputarono il controllo. Quando l'ultimo vescovo fugg\u00ec dalla citt\u00e0 nel 1533, i cittadini decisero di compiere una mossa arrischiata per liberarsi in un sol colpo dal dominio dei cattolici e da quello dei Savoia: nel 1536 Ginevra si alle\u00f2 con lo stato protestante di Berna e si dichiar\u00f2 protestante. In questo modo la popolazione ottenne l'indipendenza, ma si alien\u00f2 per generazioni le simpatie delle vicine popolazioni svizzere di fede cattolica. Poco dopo, nel 1536, il riformatore protestante Giovanni Calvino si trasfer\u00ec nella citt\u00e0. Vi sarebbe rimasto trent'anni, e in assenza del vescovo sarebbe diventato il suo nuovo capo spirituale. Per molti anni Ginevra rimase un bastione del Protestantesimo, sebbene all'inizio del '600 buona parte della citt\u00e0 vecchia fosse tornata alla fede cattolica.Durante la rivoluzione francese Ginevra fu brevemente annessa dalla Francia, ma nel Congresso di Vienna del 1814 fu ammessa nella Confederazione Svizzera. La sua giurisdizione si estese fino a coprire quindici parrocchie vicine, precedentemente assoggettate ai Savoia. Il Congresso specific\u00f2 espressamente che le parrocchie cattoliche avrebbero dovuto essere protette da qualsiasi persecuzione religiosa, garantendo in cambio la neutralit\u00e0 della citt\u00e0. Le tensioni continuarono a dividere cattolici e protestanti finch\u00e9 nel 1907 venne emanata una legge che sanciva ufficialmente la separazione tra Chiesa e Stato. Da allora nessuna entit\u00e0 religiosa ha ricevuto alcuna forma di aiuto dallo stato o dall'amministrazione municipale.Nel 1919, dopo la Prima Guerra Mondiale, Ginevra divenne la sede della Societ\u00e0 delle Nazioni guadagnandosi l'appellativo di \"citt\u00e0 internazionale\". Questa reputazione si rafforz\u00f2 ulteriormente dopo la Seconda Guerra Mondiale, quando divenne quartier generale europeo delle Nazioni Unite; di conseguenza, molte organizzazioni internazionali spostarono la loro base a Ginevra. Da allora anche turismo e affari sono andati a gonfie vele.",
    "category": "Citt\u00e0-stato religiose"
}