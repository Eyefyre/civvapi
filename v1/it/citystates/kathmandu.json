{
    "id": 14,
    "name": "Kathmandu",
    "historical_info": "L'antica citt\u00e0 di Kathmandu \u00e8 la capitale della nazione pi\u00f9 alta sul livello del mare, il Nepal. Le sue origini risalgono fin quasi all'inizio del I millennio a.C. Intrisa di tradizione buddista e ind\u00f9, la citt\u00e0 di Kathmandu ha preso il nome dal grande tempio \"Kasthamandap\", che secondo la leggenda fu costruito nel XVI secolo con il legno di un unico grande albero.Molto prima della fondazione della citt\u00e0 la valle di Kathmandu era gi\u00e0 abitata dal popolo Newar, antenati degli omonimi Newar che ancora oggi vivono sparsi in tutto il Nepal. Molte delle caratteristiche uniche che hanno reso famoso il Nepal sono dovute ai Newar: tra queste c'\u00e8 anche la peculiare architettura a pagoda, adattata nel corso dei secoli dagli stili cinese e indiano.La maggior parte delle pagode e dei templi della citt\u00e0 sono stati costruiti durante il regno della dinastia Malla, che govern\u00f2 Kathmandu per pi\u00f9 di 500 anni a partire dal XII secolo. La citt\u00e0 \u00e8 stata spesso vittima di tumulti e conflitti che hanno causato la distruzione di parecchie strutture antiche, ma oggi rimangono ancora decine di magnifici esempi. Nel 2006 l'insieme di monumenti presenti a Kathmandu \u00e8 stato riconosciuto patrimonio dell'umanit\u00e0 dall'UNESCO, che ha cos\u00ec suggellato l'importanza culturale di questa storica citt\u00e0.Oggi Kathmandu conta pi\u00f9 di un milione di abitanti: l'economia dipende dall'artigianato locale e da un turismo in costante crescita. Man mano che la citt\u00e0 cresce e si modernizza, l'amministrazione locale si trova a fronteggiare il difficile compito di gestire l'urbanizzazione e l'inquinamento.",
    "category": "Citt\u00e0-stato religiose"
}