{
    "id": 47,
    "name": "Kyzy\u0142|Kyzy\u0142u|Kyzy\u0142owi|Kyzy\u0142|Kyzy\u0142em|Kyzyle",
    "historical_info": "Za\u0142o\u017cony w 1914 r. w carskiej Rosji jako Bie\u0142ocarsk, Kyzy\u0142 mia\u0142 pe\u0142ni\u0107 rol\u0119 stolicy Republiki Tuwa. Miasto le\u017cy u zlewni dw\u00f3ch dop\u0142yw\u00f3w rzeki Jenisej w samym sercu Azji. Region ten do 1757 r. kontrolowali Mongo\u0142owie, a p\u00f3\u017aniej do 1911 r. Mand\u017curowie. Podczas chi\u0144skiej rebelii w 1911 r. Rosja og\u0142osi\u0142a Tuw\u0119 protektoratem, a zmagaj\u0105ce si\u0119 z problemami wewn\u0119trznymi Chiny nie mia\u0142y mo\u017cliwo\u015bci, by interweniowa\u0107. Po rewolucji pa\u017adziernikowej miasto by\u0142o na przemian okupowane przez armie Czerwonych i Bia\u0142ych. Na dwa lata wr\u00f3ci\u0142o pod jurysdykcj\u0119 chi\u0144sk\u0105, a\u017c wreszcie w sierpniu 1921 r. miejscowi bolszewicy utworzyli komunistyczn\u0105 republik\u0119, a miasto nazwali Kyzy\u0142 (po turecku \u201eczerwie\u0144\u201d) i uczynili je stolic\u0105. Zwi\u0105zek Radziecki zaanektowa\u0142 Kyzy\u0142 wraz z Tuw\u0105 w 1944 r.A\u017c do utworzenia w 1992 r. Federacji Rosyjskiej Kyzy\u0142 pozostawa\u0142 odci\u0119ty od \u015bwiata. Ta przymusowa pi\u0119\u0107dziesi\u0119cioletnia izolacja pozwoli\u0142a mu zachowa\u0107 charakterystyczn\u0105 dla miasta i niespotykan\u0105 nigdzie indziej turecko-mongolsk\u0105 kultur\u0119. Kuresz, tuwa\u0144skie zapasy, s\u0105 niezwykle popularne, a w Kyzyle co roku odbywaj\u0105 si\u0119 zawody. Turecka muzyka, zw\u0142aszcza gard\u0142owy \u015bpiew, co roku kultywowane s\u0105 w ramach festiwalu Naadym. Od upadku ZSRR promuje si\u0119 i stara zachowa\u0107 bogat\u0105 tradycj\u0119 przekazywania ustnie epopei, poemat\u00f3w, zagadek i trudnych do wypowiedzenia zda\u0144.Od 1992 r. Tuwi\u0144ski Ruch Demokratyczny pragnie zapewni\u0107 prac\u0119 i domy koczowniczym ludom republiki, a tak\u017ce promowa\u0107 tuwi\u0144ski j\u0119zyk i rzemios\u0142o. Po fali atak\u00f3w na du\u017c\u0105 zamieszka\u0142\u0105 w Kyzyle grup\u0119 ludno\u015bci rosyjskiej, kt\u00f3re spowodowa\u0142y \u015bmier\u0107 88 os\u00f3b, wielu Rosjan przenios\u0142o si\u0119 do innych miast Federacji. Kyzy\u0142, cho\u0107 promuje si\u0119 jako atrakcja turystyczna, pozostaje odleg\u0142e i nie\u0142atwo si\u0119 tam dosta\u0107.",
    "category": "Kulturowe pa\u0144stwa-miasta"
}