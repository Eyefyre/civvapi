{
    "id": 43,
    "name": "Samarcanda",
    "historical_info": "Samarcanda, situata in una regione dell'Asia centrale chiamata Transoxiana, \u00e8 una delle citt\u00e0 pi\u00f9 antiche del mondo. Grazie alla sua posizione nella fertile valle del fiume Zerafshan ha sempre goduto di un'abbondanza di cibo e risorse naturali; il suo maggior vantaggio, comunque, \u00e8 stato trovarsi proprio sulla Via della Seta, la principale rotta commerciale tra oriente ed occidente. Fondata intorno al 700 a.C. dai sogdiani, al tempo di Alessandro il Grande (che la conquist\u00f2 nel 329 a.C.) Samarcanda era una delle citt\u00e0 pi\u00f9 ricche e importanti di tutto il mondo.La citt\u00e0 rimase una potenza mercantile per secoli, arricchendosi sempre pi\u00f9 con le tasse riscosse dalle carovane che percorrevano la Via della Seta; inoltre serv\u00ec da punto di contatto per lo scambio di cultura e innovazioni tra oriente e occidente. La leggenda vuole che i musulmani abbiano ottenuto il segreto della produzione della carta da due prigionieri cinesi intorno al 751 d.C., il che port\u00f2 alla creazione della prima cartiera nel mondo islamico proprio a Samarcanda. Da l\u00ec la conoscenza della carta si diffuse in tutte le terre islamiche e infine in Europa.Nel resoconto del suo viaggio sulla Via della Seta verso la Cina, Marco Polo descrive Samarcanda come \"una citt\u00e0 molto grande e splendida\". Nel 1370 Tamerlano, fondatore dell'impero timuride, fece di Samarcanda la sua capitale. Durante i 35 anni successivi ricostru\u00ec la citt\u00e0 pi\u00f9 volte, richiamando da ogni angolo dell'impero abili lavoranti, artigiani, mercanti e studiosi e trasformandola nel centro commerciale e culturale di tutta l'Asia centrale.Ma l'apertura di nuove rotte commerciali marittime tra l'Oriente e l'Europa e lo sfruttamento delle Americhe, appena scoperte, le fece perdere importanza. La popolazione diminu\u00ec rapidamente e per un certo periodo Samarcanda fu completamente disabitata: torn\u00f2 a essere un importante centro economico solo nel 1887, quando divent\u00f2 una capitale provinciale dell'impero russo in espansione.",
    "category": "Citt\u00e0-stato mercantili"
}