{
    "id": 16,
    "name": "Lhasa|Lhasy|Lhasie|Lhas\u0119|Lhas\u0105|Lhasie",
    "historical_info": "Lhasa to jedno z najwy\u017cej po\u0142o\u017conych miast na \u015bwiecie, znajduj\u0105ce si\u0119 ponad 3600 metr\u00f3w n.p.m. \u201eLhasa\u201d dos\u0142ownie t\u0142umaczy si\u0119 jako \u201emiejsce bog\u00f3w\u201d - nazwa zmieni\u0142a si\u0119 na pocz\u0105tku VII wieku z Rasa (co znaczy\u0142o \u201emiejsce k\u00f3z\u201d). Najstarsze wzmianki o mie\u015bcie pochodz\u0105 z czasu, kiedy w roku 637 n.e. Songstan Gampo zosta\u0142 przyw\u00f3dc\u0105 Cesarstwa Tybeta\u0144skiego i przeni\u00f3s\u0142 stolic\u0119 do Lhasy. Gampo wkr\u00f3tce nawr\u00f3ci\u0142 si\u0119 na buddyzm (kt\u00f3ry pozna\u0142 dzi\u0119ki swoim \u017conom) i rozpocz\u0105\u0142 budow\u0119 pos\u0105g\u00f3w i \u015bwi\u0105ty\u0144 buddyjskich. Chocia\u017c polityczne wp\u0142ywy miasta powoli s\u0142ab\u0142y (monarchia rozpad\u0142a si\u0119 w IX wieku), wci\u0105\u017c wzrasta\u0142o znaczenie Lhasy jako o\u015brodka religijnego. W tym czasie, w 1391 roku, ur\u00f3s\u0142 w pot\u0119g\u0119 Dalajlama, duchowy przyw\u00f3dca buddyst\u00f3w tybeta\u0144skich.W 1642 roku pi\u0105ty Dalajlama, Lobsang Gyatso, zacz\u0105\u0142 opr\u00f3cz autorytetu duchowego dzier\u017cy\u0107 prawdziw\u0105, polityczn\u0105 w\u0142adz\u0119 i zjednoczy\u0142 lu\u017ano zwi\u0105zane tybeta\u0144skie plemiona w jedno pa\u0144stwo. Lhasa sta\u0142a si\u0119 jednocze\u015bnie duchow\u0105, jak i polityczn\u0105 stolic\u0105 nowego pa\u0144stwa. Zanim Zach\u00f3d zacz\u0105\u0142 wysy\u0142a\u0107 badaczy do miasta na pocz\u0105tku XX wieku, prawie po\u0142ow\u0119 mieszka\u0144c\u00f3w Lhasy stanowili praktykuj\u0105cy mnisi buddyjscy.W 1950 roku Chiny najecha\u0142y Tybet i wielu ludzi uciek\u0142o z miasta, w\u0142\u0105cznie z czternastym Dalajlam\u0105, szukaj\u0105c schronienia na wygnaniu w Indiach. Atak Chi\u0144czycy okre\u015blili jako \u201epokojowe wyzwolenie\u201d, ale Tybeta\u0144czycy, kongres ameryka\u0144ski i inne wa\u017cne postacie wojskowe i polityczne uwa\u017caj\u0105 go za niczym niesprowokowan\u0105 inwazj\u0119. Wielu z pozosta\u0142ych w mie\u015bcie mnich\u00f3w i mniszek zbuntowa\u0142o si\u0119 przeciwko chi\u0144skim okupantom i zacz\u0119\u0142o przeprowadza\u0107 pokojowe demonstracje, co spowodowa\u0142o na\u0142o\u017cenie restrykcji na klasztory. W ramach pr\u00f3by narzucenia buddystom komunistycznych pogl\u0105d\u00f3w ustanowiono programy reedukacji, a od protestuj\u0105cych za\u017c\u0105dano wyparcia si\u0119 Dalajlamy i zrzeczenia si\u0119 niepodleg\u0142o\u015bci Tybetu. Wiele mnich\u00f3w i mniszek, kt\u00f3rzy odm\u00f3wili wsp\u00f3\u0142pracy, trafi\u0142o do wi\u0119zienia, a ci, kt\u00f3rym uda\u0142o si\u0119 wymkn\u0105\u0107, uciekli do Indii.Kwestia niepodleg\u0142o\u015bci Tybetu jest wci\u0105\u017c wielkim \u017ar\u00f3d\u0142em kontrowersji w Lhasie i na ca\u0142ym \u015bwiecie, a wielu \u015bwiatowych przyw\u00f3dc\u00f3w wci\u0105\u017c pot\u0119pia spos\u00f3b, w jaki w\u0142adze chi\u0144skie traktuj\u0105 nar\u00f3d tybeta\u0144ski. W maju 2008 rozpocz\u0119\u0142y si\u0119 rozmowy mi\u0119dzy urz\u0119duj\u0105cym Dalajlam\u0105 na wygnaniu a chi\u0144skim rz\u0105dem na temat niepodleg\u0142o\u015bci Tybetu i autonomicznej w\u0142adzy w pa\u0144stwie, ale w ich wyniku niewiele si\u0119 zmieni\u0142o.",
    "category": "Religijne pa\u0144stwa-miasta"
}