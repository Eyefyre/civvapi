{
    "id": 7,
    "name": "Ragusa|Ragusy|Ragusie|Ragus\u0119|Ragus\u0105|Ragusie",
    "historical_info": "Wsp\u00f3\u0142czesne chorwackie miasto Dubrownik by\u0142o kiedy\u015b pot\u0119\u017cnym pa\u0144stwem-miastem nazywanym Republik\u0105 Ragusy. Za\u0142o\u017cone w VII wieku n.e., pocz\u0105tkowo znajdowa\u0142o si\u0119 na ma\u0142ej wysepce na Adriatyku, niedaleko po\u0142udniowego wybrze\u017ca dzisiejszej Chorwacji. Jego za\u0142o\u017cyciele, grupa rzymskich uchod\u017ac\u00f3w, zbudowali osad\u0119, gdy uciekli ze zniszczonego miasta Epidauros. Z czasem miasto rozros\u0142o si\u0119 dzi\u0119ki pomocy imperium bizantyjskiego i osma\u0144skiego oraz kr\u00f3l\u00f3w Chorwacji i W\u0119gier. W mie\u015bcie powsta\u0142o wiele wa\u017cnych obiekt\u00f3w, mi\u0119dzy innymi Port Gruz (do dzi\u015b jest to istotny port), co wzbudzi\u0142o gniew Wenecji, kt\u00f3rej dominacja w handlu morskim nigdy wcze\u015bniej nie by\u0142a zagro\u017cona.Od roku 1205, kiedy to Wenecja najecha\u0142a tereny \u00f3wczesnej Dalmacji (wschodnia cz\u0119\u015b\u0107 Chorwacji), Ragusa zosta\u0142a suzerenem Wenecji, p\u0142aci\u0142a jej poka\u017an\u0105 danin\u0119 i s\u0142u\u017cy\u0142a jako baza weneckiej floty na Adriatyku. Mimo usilnych nacisk\u00f3w Wenecji, Ragusa wci\u0105\u017c rozwija\u0142a si\u0119 jako centrum handlu w rejonie Adriatyku. Jednak dzia\u0142ania Wenecji odcisn\u0119\u0142y swe pi\u0119tno na ludno\u015bci, a g\u0142\u0119boka pogarda mieszka\u0144c\u00f3w Ragusy wobec Wenecji przerodzi\u0142a si\u0119 w d\u0142ugotrwa\u0142\u0105 rywalizacj\u0119 gospodarcz\u0105 mi\u0119dzy oboma pa\u0144stwami-miastami. Gdy Wenecja zrezygnowa\u0142a z roszcze\u0144 do Dalmacji w 1358 r., Ragusa wreszcie zyska\u0142a mo\u017cliwo\u015b\u0107 zdobycia prawdziwej autonomii. Nied\u0142ugo p\u00f3\u017aniej powsta\u0142a Republika Ragusy, a arystokracja miasta szybko zagarn\u0119\u0142a w\u0142adz\u0119. Szlachta zarz\u0105dza\u0142a praktycznie wszystkimi aspektami ragusa\u0144skiej polityki, a obywatele i plebejusze w\u0142a\u015bciwie nie mieli prawa g\u0142osu. Rz\u0105d ten dzia\u0142a\u0142 samodzielnie, niezale\u017cnie od kr\u00f3la W\u0119gier, przez kolejnych 100 lat. W roku 1458 traktat podpisany z imperium osma\u0144skim wzmocni\u0142 pozycj\u0119 Ragusy jako wa\u017cnego centrum handlowego, kt\u00f3rym pozosta\u0142a a\u017c do ko\u0144ca republiki. Miasto rozkwit\u0142o dzi\u0119ki osma\u0144skiej ochronie. Niskie op\u0142aty celne, dost\u0119p do Morza Czarnego (wcze\u015bniej blokowany przez kupc\u00f3w osma\u0144skich) oraz wsparcie imperium osma\u0144skiego w konfliktach handlowych pozwoli\u0142y Ragusie sta\u0107 si\u0119 g\u0142\u00f3wnym portem Adriatyku. U szczytu swej pot\u0119gi Ragusa mia\u0142a oko\u0142o 30000 mieszka\u0144c\u00f3w i by\u0142a wa\u017cnym elementem \u0142\u0105cz\u0105cym porty Italii ze Wschodem. Lecz gdy towary z Indii, Chin i innych region\u00f3w sta\u0142y si\u0119 dost\u0119pniejsze, Ragusa zacz\u0119\u0142a traci\u0107 swe wp\u0142ywy handlowe. W 1667 roku miasto zosta\u0142o dotkni\u0119te pot\u0119\u017cnym trz\u0119sieniem ziemi, kt\u00f3re zniszczy\u0142o prawie 75% budynk\u00f3w i zabi\u0142o ponad 5000 mieszka\u0144c\u00f3w. W 1806 roku podupad\u0142e miasto zosta\u0142o poddane armii Napoleona, a w roku 1808 przesta\u0142a istnie\u0107 Republika Ragusy. Dzi\u015b Dubrownik to popularna miejscowo\u015b\u0107 turystyczna zamieszkiwana przez ponad 40000 ludzi. Ponadto Dubrownik wci\u0105\u017c jest portem handlowym, co przypomina o jego dawnej \u015bwietno\u015bci.",
    "category": "Nadmorskie pa\u0144stwa-miasta"
}