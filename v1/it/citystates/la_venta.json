{
    "id": 30,
    "name": "La Venta",
    "historical_info": "Secondo gli archeologi La Venta, antico insediamento degli olmechi nel Messico centrale, \u00e8 stata un importante centro culturale che ha anche fortemente contribuito al commercio nella regione. Gli edifici di La Venta sono davvero unici: dal momento che in tutta la regione non esiste pietra da costruzione, gli olmechi hanno dovuto realizzare ogni cosa solo con argilla e fango. Anche se gran parte delle strutture oggi si \u00e8 persa, gli scavi indicano che gli olmechi attribuivano a La Venta un valore cerimoniale. Numerosi monumenti e sculture adornano il complesso, con tombe funerarie e altari. La Venta inoltre possiede quattro tra le pi\u00f9 famose \"teste colossali\" scolpite dagli olmechi. Dato che ognuna pesa parecchie tonnellate, gli archeologi possono solo formulare delle ipotesi su come gli olmechi siano riusciti a procurarsi le pietre da cui ricavare queste imponenti teste scolpite. Sfortunatamente, a causa della realizzazione di molte costruzioni moderne nella zona, \u00e8 improbabile che nel prossimo futuro vengano organizzati altri scavi a La Venta.",
    "category": "Citt\u00e0-stato religiose"
}