{
    "id": 9,
    "name": "Taoismo",
    "summary": "Il Taoismo \u00e8 una religione molto particolare, fondata su antiche credenze e filosofie cinesi che risalgono al II secolo d.C. Sebbene la sua fondazione non sia attribuita direttamente a una singola figura, il Taoismo si \u00e8 sviluppato sulla base degli scritti del filosofo Lao-Tzu, vissuto nel IV secolo a.C. e autore del \"Tao Te Ching\". Zhang Daoling, il primo \"Maestro del Cielo\", fond\u00f2 la prima scuola del Tao basata sugli scritti di Lao-Tzu.Zhang Daoling predic\u00f2 la filosofia di Lao-Tzu e diffuse le basi della dottrina del Tao, facendosi in breve tempo dei proseliti. Uno degli elementi pi\u00f9 noti della religione \u00e8 la divisione tra Yin e Yang, che rappresentano un mondo pieno di forze complementari in armonia ed equilibrio, come luce e buio. Per mantenere tale equilibrio i seguaci del Taoismo sono incoraggiati a esercitare nella vita di tutti i giorni l'umilt\u00e0, la gentilezza e la compassione.Nel corso della sua storia il Taoismo si \u00e8 suddiviso in molte sette e branche, man mano che diversi elementi della tradizione cinese confluivano nella sua filosofia base. Fin dalle origini, magia, alchimia e altre credenze mistiche sono state incluse in alcune forme del pensiero taoista. Le stime sul numero dei seguaci del Taoismo variano molto, ma si crede che oggi ci siano ancora parecchi milioni di credenti in Cina e nelle regioni circostanti."
}