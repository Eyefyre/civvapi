{
    "id": 16,
    "name": "Lhasa",
    "historical_info": "Lhasa \u00e8 una delle citt\u00e0 pi\u00f9 alte del mondo, posta a 3.650 m di altitudine sul livello del mare. Lhasa significa letteralmente \"il posto degli d\u00e8i\": il nome \u00e8 una modifica risalente agli inizi del VII secolo dell'originale Rasa (\"il posto delle capre\"). La storia della citt\u00e0, cos\u00ec come ci \u00e8 stata tramandata, comincia in questo periodo: nel 637 d.C. Songstan Gampo divent\u00f2 capo dell'Impero del Tibet e spost\u00f2 la capitale proprio a Lhasa. Presto Gampo si convert\u00ec al buddismo, che aveva scoperto grazie alle mogli, e cominci\u00f2 la costruzione di statue e templi buddisti. Il potere politico della citt\u00e0 svan\u00ec lentamente con il tempo (e la monarchia si dissolse nel IX secolo), ma Lhasa continu\u00f2 ad acquistare importanza come centro religioso. Il primo Dalai Lama, capo spirituale dei buddisti tibetani, arriv\u00f2 al potere nel 1391.Nel 1642 il quinto Dalai Lama, Lobsang Gyatso, cominci\u00f2 ad aggiungere all'autorit\u00e0 religiosa un vero potere politico, unificando le varie trib\u00f9 del Tibet in un solo paese. Lhasa fu designata capitale politica e spirituale della nuova nazione. Quando l'Occidente cominci\u00f2 a inviare esploratori nella regione, all'inizio del XX secolo, quasi met\u00e0 della popolazione di Lhasa era composta da monaci buddisti.Nel 1950 la Cina invase il Tibet: molti abitanti fuggirono dalla citt\u00e0, incluso il quattordicesimo Dalai Lama, e cercarono rifugio in India. L'attacco \u00e8 stato definito dai cinesi una \"liberazione pacifica\", ma gli stessi tibetani, il Congresso degli Stati Uniti e molti altri personaggi politici e militari di spicco lo considerano invece una vera e propria invasione. Molti dei monaci restanti si ribellarono e manifestarono pacificamente contro gli oppressori cinesi. Questo port\u00f2 a provvedimenti restrittivi nei confronti dei monasteri. Per riallineare i buddisti con il punto di vista comunista furono istituiti programmi di rieducazione; i dissidenti venivano obbligati ad abiurare il Dalai Lama e l'indipendenza del Tibet. Molti monaci si rifiutarono di cooperare e furono imprigionati; quelli che riuscirono a fuggire scapparono in India.La questione dell'indipendenza del Tibet \u00e8 ancora una grande fonte di controversia a Lhasa e nel resto del mondo; molti leader mondiali continuano a condannare il trattamento inflitto dal governo cinese al popolo tibetano. Nel maggio del 2008 c'\u00e8 stato un primo contatto tra il Dalai Lama in esilio e il governo cinese per discutere l'indipendenza e il governo autonomo del Tibet, ma finora non sono stati fatti molti passi avanti.",
    "category": "Citt\u00e0-stato religiose"
}