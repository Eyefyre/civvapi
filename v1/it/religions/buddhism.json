{
    "id": 1,
    "name": "Buddismo",
    "summary": "Praticato da pi\u00f9 di 350 milioni di persone in tutto il mondo, il buddismo si basa sugli insegnamenti del famoso capo spirituale Siddartha Gotama, noto come \"Budda Supremo\", che significa \"l'illuminato\". Figura centrale del buddismo, Budda non fu riconosciuto come un dio, n\u00e9 egli pretese di avere un contatto diretto con la divinit\u00e0. Piuttosto, Budda insegn\u00f2 ai suoi seguaci un cammino verso l'illuminazione basato sulla propria esperienza di vita: questo differenzia il buddismo dalla maggior parte delle religioni del mondo.I princ\u00ecpi fondamentali del buddismo, le Quattro Nobili Verit\u00e0 e il Nobile Ottuplice Sentiero, costituiscono i mezzi con cui ognuno pu\u00f2 raggiungere il Nirvana, ovvero la pace dall'eterna sofferenza. Nella loro forma pi\u00f9 semplice, le Quattro Nobili Verit\u00e0 ci dicono che la vita \u00e8 sofferenza, che la sofferenza deriva dall'attaccamento al desiderio, che la sofferenza cessa quando cessa l'attaccamento al desiderio e che la libert\u00e0 dal desiderio \u00e8 possibile praticando l'Ottuplice Sentiero. Come dice il nome, il Sentiero \u00e8 costituito da otto aspetti, ognuno dei quali descrive la pratica per ottenere la piena comprensione delle Quattro Nobili Verit\u00e0.Oggi esistono tre principali scuole buddiste: le pi\u00f9 diffuse, Theravada e Mahayana, si basano sui sutra e ritengono che l'illuminazione si raggiunga attraverso uno studio attento degli insegnamenti del Budda. La terza, Vajrayana, \u00e8 una scuola tantrica: i suoi seguaci credono che il processo di illuminazione possa essere accelerato dall'esercizio dello yoga, dei mantra e di altre pratiche."
}