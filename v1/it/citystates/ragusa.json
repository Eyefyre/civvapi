{
    "id": 7,
    "name": "Ragusa",
    "historical_info": "La moderna citt\u00e0 croata di Dubrovnik era una volta una potente citt\u00e0-stato, la Repubblica di Ragusa (da non confondere con l'omonima citt\u00e0 siciliana). Si ritiene che la citt\u00e0 sia stata originariamente fondata nel VII secolo su un'isoletta dell'Adriatico, non lontano dalla costa dell'odierna Croazia. I coloni, un gruppo di rifugiati romani, costruirono l'insediamento dopo essere sfuggiti alla distruzione della loro citt\u00e0 natale, Epidauro. Con il tempo Ragusa estese la propria influenza sulla regione circostante grazie all'aiuto degli imperi bizantino e ottomano, nonch\u00e9 dei re di Croazia e d'Ungheria. Lo sviluppo della citt\u00e0, specialmente in aree chiave come il porto di Gruz (di importanza cruciale ancora oggi) scaten\u00f2 l'ira di Venezia, che fino a quel momento non aveva avuto alcun rivale nel suo dominio marittimo.Nel 1205 Venezia invase la Dalmazia (l'odierna Croazia orientale) e obblig\u00f2 Ragusa ad assumere una posizione di sudditanza. Da allora la citt\u00e0 fu obbligata a versare un forte tributo e a mettere a disposizione il suo porto come base navale nell'Adriatico. Nonostante la pressione veneziana, lo sviluppo di Ragusa come snodo commerciale nell'Adriatico non si arrest\u00f2. La pesante influenza di Venezia si fece comunque sentire sulla popolazione, e il risentimento accumulato in questo periodo segn\u00f2 l'inizio di una lunga rivalit\u00e0 economica tra le due citt\u00e0-stato. Nel 1358 Venezia rinunci\u00f2 alle sue pretese in Dalmazia e Ragusa ebbe finalmente l'opportunit\u00e0 di godere di una vera autonomia. La Repubblica di Ragusa nacque poco tempo dopo: l'aristocrazia cittadina fu rapida nel consolidamento e nella spartizione del potere. Quasi tutti gli aspetti della politica ragusana erano nelle mani dei nobili: cittadini e plebei non avevano praticamente alcuna voce in capitolo. Questa forma di governo dur\u00f2 per un secolo, sotto la sovranit\u00e0 del re d'Ungheria. Nel 1458 un trattato con l'impero ottomano consolid\u00f2 la posizione di Ragusa come potente centro commerciale. Sotto la protezione degli ottomani la citt\u00e0 prosper\u00f2. I dazi doganali ridotti, l'accesso al Mar Nero (precedentemente riservato ai mercanti turchi) e il supporto degli ottomani nelle dispute commerciali rappresentarono altrettanti vantaggi che permisero a Ragusa di ottenere una posizione ancora pi\u00f9 dominante nell'Adriatico. Al picco della sua fioritura Ragusa vantava una popolazione di 30.000 persone e sfruttava al meglio la sua posizione strategica tra i porti italiani e le varie destinazioni orientali. L'importanza della citt\u00e0, tuttavia, era destinata ad affievolirsi man mano che aumentava la disponibilit\u00e0 dei beni provenienti dall'India, dalla Cina e dal resto dell'oriente. Nel 1667 un devastante terremoto colp\u00ec la citt\u00e0, distruggendo quasi tre quarti degli edifici e uccidendo pi\u00f9 di 5000 persone. Ridotta al fantasma della gloria passata, nel 1806 la citt\u00e0 fu conquistata da Napoleone: la Repubblica di Ragusa non esisteva pi\u00f9. Oggi Dubrovnik \u00e8 una popolare meta turistica sull'Adriatico con una popolazione che supera le 40.000 persone. Inoltre Dubrovnik possiede ancora un porto commerciale, uno dei pochi ricordi sopravvissuti del suo glorioso passato.",
    "category": "Citt\u00e0-stato marittime"
}