{
    "id": 1,
    "name": "Bratislava",
    "historical_info": "Bratislava, centro economico e culturale della Slovacchia, ospita diverse famose universit\u00e0, musei, teatri, gallerie d'arte e altre istituzioni di cultura slava. Il primo insediamento nell'area, situata alla confluenza dei fiumi Danubio e Morava, risale al 5000 a.C. circa, nel Neolitico. Successivamente abitata e fortificata dai celti, la regione cadde sotto l'influenza di Roma nel I Secolo d.C. Oltre agli altri vantaggi della loro civilt\u00e0 (strade, teatri, terme, biblioteche, eccetera) i romani introdussero nelle zone intorno ai loro fortini dei vigneti, dando origine a una tradizione di viticultura che sopravvive ancora oggi.Con il nuovo nome di Pressburg, nel X Secolo la strategica citt\u00e0 entr\u00f2 a far parte del Regno d'Ungheria; nel 1467 vi fu fondata la prima universit\u00e0 slava, l'\"Academia Istropolitana\". Sotto gli Asburgo la citt\u00e0 ospit\u00f2 arcivescovi, nobili, mercanti, artigiani e re. Il Settecento fu il secolo della fioritura definitiva di Bratislava, soprattutto durante il regno di Maria Teresa, che ne fece il centro pi\u00f9 grande e importante della regione. In quel periodo la citt\u00e0 ebbe un ruolo prominente per la musica classica: Wolfgang Mozart vi tenne un concerto nel 1762; Joseph Haydn nel 1784; Beethoven vi scrisse alcune composizioni nel 1796; Liszt e Bart\u00f3k vi abitarono per brevi periodi. La prima universit\u00e0 tecnica del mondo, la Bansk\u00e1 Akad\u00e9mia, fu inaugurata nel 1762. Nel frattempo venivano costruite biblioteche per conservare la lingua e la cultura slava: nel 1783 cominci\u00f2 le sue pubblicazioni il primo giornale in lingua slovacca, il Presspurske Nowiny.Dopo la Prima Guerra Mondiale e la dissoluzione del regno austro-ungarico, Bratislava divenne la capitale della Slovacchia nella prima Repubblica Cecoslovacca, e rimase capitale anche quando la Slovacchia emerse come nazione indipendente in seguito al ritiro delle truppe sovietiche nel 1993. Da allora Bratislava \u00e8 stata definita \"l'anima, se non il cuore, della cultura slava\".",
    "category": "Citt\u00e0-stato acculturate"
}