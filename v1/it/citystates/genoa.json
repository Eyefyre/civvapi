{
    "id": 5,
    "name": "Genova",
    "historical_info": "Non si conosce la data esatta di fondazione di Genova: la storia della citt\u00e0 risale ai tempi antichi, quando era un insediamento dei Liguri. I resti di un cimitero del VI secolo a.C. dimostrano che una volta la citt\u00e0 era occupata dai greci, ma quasi certamente esisteva gi\u00e0 da molto tempo. Sotto i romani divenne un importante snodo commerciale, un porto militare e una florida citt\u00e0 mercantile. Dopo la caduta dell'Impero d'Occidente, per\u00f2, fu subito invasa e devastata dagli Ostrogoti. Nei secoli successivi Genova rimase una piccola e oscura citt\u00e0 di pescatori, ma durante questo periodo costru\u00ec una flotta che avrebbe finito col dominare le rotte mercantili del Mediterraneo.Nel X secolo d.C. Genova ottenne l'indipendenza dai feudatari locali e divenne una citt\u00e0-stato, una delle Repubbliche Marinare che facevano riferimento diretto all'imperatore. Gran parte del potere cittadino, comunque, non passava dal vescovo-conte, ma attraverso i consoli eletti da un'assemblea popolare. I suoi cantieri navali e le banche aiutarono la giovane repubblica a fiorire, cos\u00ec la citt\u00e0 cominci\u00f2 a espandere i propri confini d'influenza e a stabilire colonie in tutto il Medio Oriente e il Nordafrica.La prosperit\u00e0 di Genova ebbe fine nel 1347, quando un mercante giunto da Caffa port\u00f2 la peste nera in Europa. La peste decim\u00f2 la popolazione e distrusse l'economia. Drasticamente indebolita, per settant'anni la citt\u00e0 si trov\u00f2 a combattere una serie di sfortunate guerre, alla fine delle quali aveva perso tutte le sue colonie ed era caduta sotto il dominio dei Visconti di Milano.Un vero colpo di fortuna per la citt\u00e0 fu il viaggio del suo cittadino pi\u00f9 famoso, Cristoforo Colombo, che appena tornato dalla scoperta delle Americhe don\u00f2 alle istituzioni bancarie locali un decimo dei suoi profitti. Questo aiut\u00f2 a stabilire un'alleanza che fece di Genova un satellite del ricco Impero spagnolo, facilitando la sua ripresa economica. Presto le famiglie nobili della citt\u00e0-stato ammassarono nuove fortune e la citt\u00e0 in crescita cominci\u00f2 a richiamare artisti e architetti famosi. Quest'et\u00e0 dell'oro genovese dur\u00f2 per tutto il '500 e la prima met\u00e0 del '600, fino al 1656, quando di nuovo la peste spazz\u00f2 via met\u00e0 della popolazione. Il costante declino di Genova divenne irreparabile quando le nuove rotte commerciali stabilite nel corso del Settecento spostarono l'attenzione dell'economia mondiale dal Mediterraneo al Nuovo Mondo. La modernizzazione e le guerre mondiali del XX secolo non hanno aiutato il recupero della citt\u00e0.Oggi Genova \u00e8 la quinta citt\u00e0 italiana per sviluppo economico e fa parte di un importante \"triangolo industriale\", ma non ha mai recuperato la fama e l'importanza che in altri tempi le hanno fatto meritare l'appellativo \"la Superba\".",
    "category": "Citt\u00e0-stato mercantili"
}