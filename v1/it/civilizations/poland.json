{
    "id": 39,
    "name": "Polonia|della Polonia|alla Polonia|la Polonia|dalla Polonia",
    "icon": "https://eyefyre.github.io/civvapi/images/civ_icons/poland.png",
    "dawn_of_man": "Onore al nobile re Casimiro il Grande, sovrano e protettore del regno di Polonia. Sei asceso al trono in un periodo di grandi tumulti, con l'economia del paese in pezzi e il popolo demoralizzato dalle guerre scatenate dal tuo predecessore. Nonostante tutto questo il tuo regno ha segnato l'inizio di una nuova era, durante la quale il tuo attento governo ha dato alla Polonia sicurezza e ricchezza. Tra i tuoi successi pi\u00f9 notevoli, il codice di leggi che hai promulgato ha dato base legale a molti dei costumi pi\u00f9 diffusi dell'epoca, rafforzando lo spirito della nazione.Onorato re Casimiro, per lungo tempo il popolo ha ammirato la mano ferma con cui governi. Saprai ricondurre il tuo regno e i tuoi sudditi in una dorata epoca di prosperit\u00e0? Sconfiggerai coloro che ti si oppongono o stringerai con loro relazioni amichevoli? Riuscirai a plasmare una civilt\u00e0 in grado di superare la prova del tempo?",
    "unique_buildings": [
        {
            "name": "Scuderia Ducale|la Scuderia Ducale|una Scuderia Ducale",
            "url": "https://eyefyre.github.io/civvapi/v1/it/buildings/ducal_stable.json"
        }
    ],
    "unique_units": [
        {
            "name": "Ussaro alato|un Ussaro alato|dal tuo Ussaro alato|al tuo Ussaro alato|il tuo Ussaro alato|da un Ussaro alato",
            "url": "https://eyefyre.github.io/civvapi/v1/it/units/winged_hussar.json"
        }
    ],
    "city_names": [
        "Varsavia",
        "Cracovia",
        "Lodz",
        "Breslavia",
        "Poznan",
        "Gdansk",
        "Szczecin",
        "Bydgoszcz",
        "Lublino",
        "Kaunas",
        "Katowice",
        "Bialystok",
        "Gdynia",
        "Sweidnitz",
        "Czestochowa",
        "Radom",
        "Torun",
        "Kielc",
        "Gliwice",
        "Klaipeda",
        "Bytom",
        "Olsztyn",
        "Rzeszow",
        "Bielsko-Biala",
        "Ruda Slaska",
        "Rybnik",
        "Plock",
        "Elblag",
        "Gorzow Wielkopolski",
        "Opole",
        "Siauliai",
        "Walbrzych",
        "Zielona Gora",
        "Wloclawek"
    ],
    "spy_names": [
        "Wincenty",
        "Roman",
        "Benita",
        "Jan",
        "Kazimierz",
        "Josef",
        "Krystyna Skarbek",
        "Tarnowski",
        "Marian",
        "Alenka"
    ],
    "historical_info": [
        {
            "heading": "Storia",
            "text": "Invasione, occupazione, spartizione, ribellione e rinascita: questo ciclo ha caratterizzato nell'ultimo millennio la storia tragica e trionfante della Polonia. Posta tra il Mar Baltico a nord e i Carpazi a sud, la pianura polacca \u00e8 servita da punto d'ingresso per l'invasione del cuore dell'Europa da est e di grandi aree della Russia da ovest. La Polonia ha assunto un'identit\u00e0 etnica e una politica omogenea a met\u00e0 del X Secolo d.C., con la dinastia dei re Piasti; la sua storia moderna inizi\u00f2 nel 966 quando il primo re dei Piasti, Miecislao I, si convert\u00ec al cristianesimo. Per i secoli successivi il paese conobbe alterne fortune per mano dei potenti vicini e degli invasori, dai Cavalieri Teutonici tedeschi all'Orda d'Oro mongola, fino alle forze dell'Unione Sovietica. Ma anche nei momenti di crisi nazionale gli ideali polacchi di rivoluzione e d'indipendenza rimasero forti. Questi ideali, portati all'estero da polacchi espatriati come Pulaski e Kosciuszko, ispirarono le rivoluzioni americana e francese. La costituzione polacca del 1791, la pi\u00f9 antica d'Europa, incorpor\u00f2 quegli stessi ideali democratici. Ristabilita come nazione libera nel 1918, la Polonia \u00e8 stata straziata da due guerre mondiali: si pu\u00f2 ben dire che nel XX Secolo pochi popoli hanno sofferto quanto i polacchi. Dopo mezzo secolo di regime totalitario come satellite comunista, nel 1980 il movimento di Solidarnosc (\"solidariet\u00e0\") ha guidato la sua ennesima trasformazione in stato sovrano. All'inizio del XXI Secolo la Polonia \u00e8 una democrazia progressista con un'economia di mercato, membro importante della NATO e dell'Unione Europea."
        },
        {
            "heading": "Clima e territorio",
            "text": "La Polonia \u00e8 una terra di straordinaria bellezza, ricca di grandi foreste (che coprono circa il 30,5% del paese), grandi fiumi (i pi\u00f9 famosi sono la Vistola e l'Oder) e vaste pianure. Si trova al centro dell'Europa e si pu\u00f2 dividere in quattro aree territoriali: a sud ci sono i monti Tatra, che fanno parte dei Carpazi (il picco pi\u00f9 alto arriva a 2.655 metri), poco pi\u00f9 a nord c'\u00e8 un'area collinosa, a cui fanno seguito le pianure centrali che formano il cuore del paese; infine, a ridosso del Baltico si alternano basse dune e terreni paludosi. Le grandi glaciazioni che hanno plasmato il territorio polacco hanno anche lasciato in eredit\u00e0 alle sue pianure una delle terre pi\u00f9 fertili del mondo. La Polonia ha una densit\u00e0 di laghi tra la pi\u00f9 alta al mondo: ne ha quasi diecimila, tanto che in Europa \u00e8 seconda solo alla Finlandia. Il clima \u00e8 ovunque temperato, con precipitazioni tutto l'anno, bench\u00e9 l'inverno tenda a essere pi\u00f9 asciutto dell'estate. Il terreno ubertoso e il clima mite ne fanno una vera e propria potenza agricola: la Polonia \u00e8 uno dei maggiori produttori mondiali di barbabietola da zucchero e grano triticale, prima in Europa per segale e patate. Per questo \u00e8 stata definita \"granaio dell'Unione Europea\"."
        },
        {
            "heading": "La fondazione della Polonia",
            "text": "Lontane dalle civilt\u00e0 dell'antico Mediterraneo e del Medio Oriente, le popolazioni della Polonia attraversarono le et\u00e0 della pietra, del bronzo e del ferro in relativo isolamento. I primi insediamenti risalgono approssimativamente a 7.500 anni fa. Gli slavi che si trasferirono nella regione facevano parte dei popoli della grande migrazione che ebbe luogo poco prima della fine dell'Impero Romano d'Occidente. Inizialmente formarono organizzazioni tribali che poi si unirono progressivamente dando origine a piccoli regni. Da uno di questi proveniva Miecislao, il primo sovrano di \"Polani\" citato dalle fonti storiche.Secondo un resoconto semi-leggendario la trib\u00f9 dei Polani, concentrata intorno alla colonia fortificata di Gniezno, era comandata da Miecislao, che aveva stretto forti legami con le trib\u00f9 dei Vistolani che vivevano intorno a Cracovia. Quando la Grande Moravia, di cui i Vistolani facevano parte, fu distrutta dai Magiari intorno al 960 d.C., Miecislao un\u00ec Polani e Vistolani e fond\u00f2 la dinastia dei Piasti. Convinto dai missionari romano-cattolici boemi, Miecislao nel 966 si convert\u00ec al cristianesimo e venne battezzato; nonostante qualche disputa, la maggioranza degli studiosi \u00e8 d'accordo nel ritenere questa come la data di nascita della moderna Polonia."
        },
        {
            "heading": "I Piasti",
            "text": "Sotto una serie di capaci successori di Miecislao I, i Polani si convertirono al cristianesimo, crearono un forte regno e integrarono la Polonia nella civilt\u00e0 europea. Suo figlio Boleslao I instaur\u00f2 un'organizzazione ecclesiastica polacco-cattolica; la sua autorit\u00e0 secolare venne riconosciuta dall'imperatore del Sacro Romano Impero. Ci\u00f2 port\u00f2 alla sua incoronazione nel 1025, facendo di lui il primo \"Re di Polonia\". Alla fine del secolo la Polonia si era espansa dal Baltico ai Carpazi, definendo quelli che costituiscono i suoi confini storici. Ma alla morte di Boleslao III nel 1138 il regno, che non aveva stabilito una tradizione di primogenitura, venne suddiviso tra i suoi numerosi figli. La frammentazione che ne risult\u00f2 condusse a continui conflitti interni e pressioni esterne per tutto il XII e XIII Secolo.Ladislao I (1261-1333 d.C.), detto \"il Breve\", un duca minore del lignaggio dei Piasti, dedic\u00f2 la sua vita a riunificare il regno. Per difendere la Polonia intraprese crociate contro i pagani lituani e mongoli e and\u00f2 in guerra contro i cavalieri teutonici per scacciarli dal paese. Dopo la morte di Ladislao sal\u00ec al trono il suo abile figlio Casimiro III, che successivamente si merit\u00f2 l'appellativo de \"il Grande\". Casimiro da un lato consolid\u00f2 le conquiste del padre con un'astuta diplomazia e brevi guerre vittoriose, dall'altro fece della Polonia un centro culturale e commerciale. Sotto il suo dominio le dimensioni del regno furono pi\u00f9 che raddoppiate, l'economia e il sistema legale riorganizzati e fu istituita la prima universit\u00e0 della Polonia. Sotto il governo liberale di Casimiro, la Polonia divent\u00f2 il paradiso dei diseredati e dei perseguitati: molti tedeschi si trasferirono nelle citt\u00e0 polacche, rifugiati armeni e slavi nelle pianure rurali, mentre migliaia di ebrei si stabilirono e prosperarono in tutto il paese. Ma Casimiro il Grande non aveva eredi maschi e, quando mor\u00ec nel 1370, fu l'ultimo dei re Piasti."
        },
        {
            "heading": "La dinastia degli Jagelloni",
            "text": "Casimiro aveva designato come successore il nipote, Luigi I d'Ungheria: il suo regno in Polonia fu breve e tranquillo. Dopo la morte di Luigi, nel 1382, i nobili polacchi scelsero come regina la giovane figlia Edvige. Quattro anni dopo i nobili elessero re il granduca di Lituania Jogalia (conosciuto in Polonia come Ladislao Jagellone) che aveva sposato Edvige e si era convertito al cattolicesimo. Ladislao II decise di andare in aiuto dei lituani, impegnati da tempo in una feroce guerra con i cavalieri teutonici, e nel 1401 fece entrare la Polonia nel conflitto. Nel luglio 1410 a Grunwald, dopo una delle battaglie pi\u00f9 sanguinose del Medioevo, l'esercito costituito dall'unione delle forze lituane e polacche ottenne una vittoria cos\u00ec schiacciante che l'Ordine Teutonico fu praticamente annientato e quasi tutti i suoi leader uccisi o fatti prigionieri. La vittoria assicur\u00f2 il trono a Ladislao e istitu\u00ec la dinastia degli Jagelloni.I sovrani Jagelloni passarono i decenni successivi in guerra contro i loro avidi vicini, i rinati cavalieri teutonici, il duca di Prussia, i regni di Boemia e Ungheria, il Granducato di Mosca e, a sud, i turchi ottomani e i tartari della Crimea: questi ultimi lanciarono ben 75 incursioni tra il 1474 e il 1569. In generale i re polacchi furono in grado di proteggere i confini e l'autorit\u00e0 del paese per tutta la dinastia.Pi\u00f9 significativi e duraturi dei successi militari furono i cambiamenti sociali e scientifici avvenuti sotto gli Jagelloni. Nel 1505, con un significativo passo verso la democrazia, l'atto di Nihil Novi trasfer\u00ec la maggior parte del potere legislativo dal monarca al Sejm, un parlamento composto dalla nobilt\u00e0 polacca. I movimenti della riforma protestante, in special modo quello guidato da John Hus di Boemia, riuscirono a ottenere un certo seguito nella cattolica Polonia e portarono all'emanazione di leggi in favore della tolleranza religiosa. Gli ideali del Rinascimento spronarono i re Sigismondo I e Sigismondo II a promuovere le arti e la cultura polacche, che fiorirono per tutto il Cinquecento. Nel 1543, proprio nell'anno della sua morte, venne pubblicata l'opera epocale dell'astronomo polacco Niccol\u00f2 Copernico che affermava la tesi eliocentrica, che vede il sole al centro del nostro sistema."
        },
        {
            "heading": "La confederazione polacco-lituana",
            "text": "Spronato dal nazionalismo, dai principi democratici e dal timore di minacce esterne, nel giugno del 1569 il Sejm var\u00f2 un atto che istituiva la Confederazione polacco-lituana, uno stato federale con una monarchia elettiva, ma governato essenzialmente dalla nobilt\u00e0 tramite assemblee locali e un parlamento centrale. A luglio, Sigismondo II, che era l'ultimo della dinastia degli Jagelloni e non aveva figli, accett\u00f2 l'atto e lo firm\u00f2. Bench\u00e9 la confederazione abbia portato a un periodo di stabilit\u00e0 e prosperit\u00e0 e alla diffusione della cultura occidentale in paesi come l'Ucraina e la Russia occidentale, essa stessa si trov\u00f2 continuamente coinvolta in conflitti con la Russia, la Svezia, gli ottomani e i cosacchi insorti. Il costo di queste guerre, in particolare la Grande Guerra del Nord (1700-1721), e una successione di re incompetenti, lasciarono la nazione disperatamente bisognosa di riforme politiche interne. Verso la met\u00e0 del XVIII Secolo il Sejm intraprese riforme commerciali, militari, sociali e scolastiche, compresa l'istituzione nel 1773 della Commissione d'Educazione Nazionale, il primo ministero dell'istruzione in Europa."
        },
        {
            "heading": "L'epoca delle spartizioni",
            "text": "Questi sforzi riformatori minacciavano di riportare la Polonia all'antica gloria e spinsero le vicine nazioni in espansione a intervenire. La prima spartizione della Polonia risale al 1772, quando Russia, Austria e Prussia occuparono porzioni del paese. La seconda spartizione avvenne dopo la breve guerra russo-polacca: Prussia e Russia spogliarono la Polonia di una porzione tale di territorio da lasciarla incapace di sostenersi economicamente e militarmente. Nel 1795, con la terza spartizione, Austria, Russia e Prussia acquisirono gli ultimi possedimenti della nazione e l'indipendenza polacca ebbe fine.Dal 1772 al 1918 la Polonia fu un paese occupato, con brevi periodi di relativa autonomia. Nel 1807 l'imperatore Napoleone cre\u00f2 un libero Ducato di Varsavia, ma dopo le guerre napoleoniche il Congresso di Vienna suddivise ancora la Polonia tra i paesi vincitori. I decenni di spartizione furono caratterizzati da numerose insurrezioni polacche per l'indipendenza: le pi\u00f9 importanti furono quella del novembre 1830 e del gennaio 1863, entrambe rivolte a ottenere la libert\u00e0 delle zone sotto la dominazione degli zar russi. Malgrado l'oppressione, la Polonia trasse profitto dall'industrializzazione e dalle modernizzazioni promosse dalle potenze occupanti, in particolar modo nelle zone sotto l'amministrazione relativamente illuminata della Prussia. Questa modernizzazione forzata avrebbe portato nel XX Secolo la Polonia a essere economicamente e politicamente autosufficiente. Nondimeno il controllo russo e, in misura minore, quello austriaco e prussiano furono fragili e difficoltosi; come scrisse il compositore Wybicki, la cui mazurka del 1797 sarebbe diventata nel 1927 l'inno polacco: \"La Polonia non \u00e8 ancora scomparsa...\"."
        },
        {
            "heading": "Dall'indipendenza alla Cortina di ferro",
            "text": "Poco dopo l'armistizio del novembre 1918, cogliendo l'opportunit\u00e0 data dalla Rivoluzione Russa, i nazionalisti polacchi dichiararono la creazione della Seconda Repubblica di Polonia. Gli alleati avevano gi\u00e0 concordato la ricostituzione della Polonia nel tredicesimo dei famosi Quattordici Punti del presidente americano Wilson. La guerra sovietico-polacca del 1919-1921 obblig\u00f2 la Russia di Lenin ad accettare la libert\u00e0 della Polonia (e ferm\u00f2 l'avanzata del comunismo in Europa). Ma la minaccia dei regimi totalitari in Russia e in Germania, insieme alla depressione mondiale, port\u00f2 al potere i nazionalisti di destra del movimento Sanacja (Risanamento) e il governo divent\u00f2 sempre pi\u00f9 autoritario.Il movimento Sanacja controll\u00f2 la Polonia fino all'invasione nazista del 1939 che port\u00f2 allo scoppio della Seconda Guerra Mondiale. Grazie a un accordo con la Russia di Stalin, la Wehrmacht di Hitler schiacci\u00f2 rapidamente quello che Winston Churchill avrebbe dichiarato essere il \"primo alleato\". L'occupazione tedesca e russa fu brutale ed efficiente; tra tutte le nazioni coinvolte nella guerra, la Polonia sub\u00ec la pi\u00f9 alta percentuale di perdite umane, pi\u00f9 di sei milioni, circa un quinto della popolazione antecedente alla guerra, la met\u00e0 dei quali ebrei polacchi. L'invasione tedesca dell'Unione Sovietica port\u00f2 alla \"liberazione\" della Polonia da parte dell'esercito russo, che per\u00f2 si sarebbe dimostrato riluttante ad andarsene. Su insistenza di Stalin, la Gran Bretagna e gli Stati Uniti sancirono la creazione di un governo di coalizione provvisorio filo-comunista. Nel 1952 venne ufficialmente proclamata la Repubblica Popolare di Polonia, che acquis\u00ec subito un ruolo centrale nella Cortina di Ferro e durante la Guerra Fredda fece parte del Patto di Varsavia.Il dominio comunista fu molto duro e costoso per la Polonia. Nonostante la vasta opposizione internazionale, alcune parti orientali del paese furono cedute permanentemente all'Unione Sovietica. La politica di repressione limit\u00f2 ogni aspetto della vita polacca, dalla cultura alla religione, dai viaggi all'istruzione e alle iniziative economiche private. Le ricchezze naturali e l'industria della nazione furono depredate per il bene della Russia sovietica, lasciando una Polonia impoverita. Nonostante tutto ci\u00f2, la Polonia era considerata uno degli stati meno repressivi della Cortina di Ferro."
        },
        {
            "heading": "Una nuova libert\u00e0",
            "text": "Negli anni '80 le agitazioni dei lavoratori portarono alla fondazione del sindacato autonomo Solidarnosc (Solidariet\u00e0), che con il tempo divent\u00f2 protagonista della vita politica polacca. Malgrado la persecuzione e l'imposizione della legge marziale, nella decade successiva il movimento sgretol\u00f2 il predominio del partito comunista polacco. Mentre l'Unione Sovietica si dissolveva causando il collasso del regime comunista, Solidarnosc prosper\u00f2. Nel 1989 ebbe un ruolo importante nell'imposizione delle prime elezioni parlamentari libere (sebbene lo fossero solo parzialmente). L'anno successivo Lech Walesa, il candidato di Solidarnosc, vinse la presidenza; questo segn\u00f2 a tutti gli effetti la fine del dominio russo e del governo comunista in Polonia. Rapidamente il governo retto da Solidarnosc restitu\u00ec al popolo polacco le libert\u00e0 civili e trasform\u00f2 il socialismo polacco in un'economia moderna fondata sul mercato.Dopo due generazioni con lo sguardo rivolto a est, la Polonia democratica ha ripreso il suo ruolo nella vita culturale, economica e politica dell'Europa. Nel 1999 \u00e8 entrata nell'Organizzazione del Trattato dell'Atlantico del Nord (NATO) per garantire la sicurezza della regione. In seguito i polacchi hanno votato per entrare a far parte dell'Unione Europea, diventandone uno stato membro nel maggio 2004. Tornata alle proprie tradizioni di libert\u00e0, autonomia e tolleranza, la Polonia pu\u00f2 ancora una volta godersi il suo ricco passato."
        },
        {
            "heading": "Una nuova libert\u00e0",
            "text": "Negli anni '80 le agitazioni dei lavoratori portarono alla fondazione del sindacato autonomo Solidarnosc (Solidariet\u00e0), che con il tempo divent\u00f2 protagonista della vita politica polacca. Malgrado la persecuzione e l'imposizione della legge marziale, nella decade successiva il movimento sgretol\u00f2 il predominio del partito comunista polacco. Mentre l'Unione Sovietica si dissolveva causando il collasso del regime comunista, Solidarnosc prosper\u00f2. Nel 1989 ebbe un ruolo importante nell'imposizione delle prime elezioni parlamentari libere (sebbene lo fossero solo parzialmente). L'anno successivo Lech Walesa, il candidato di Solidarnosc, vinse la presidenza; questo segn\u00f2 a tutti gli effetti la fine del dominio russo e del governo comunista in Polonia. Rapidamente il governo retto da Solidarnosc restitu\u00ec al popolo polacco le libert\u00e0 civili e trasform\u00f2 il socialismo polacco in un'economia moderna fondata sul mercato.Dopo due generazioni con lo sguardo rivolto a est, la Polonia democratica ha ripreso il suo ruolo nella vita culturale, economica e politica dell'Europa. Nel 1999 \u00e8 entrata nell'Organizzazione del Trattato dell'Atlantico del Nord (NATO) per garantire la sicurezza della regione. In seguito i polacchi hanno votato per entrare a far parte dell'Unione Europea, diventandone uno stato membro nel maggio 2004. Tornata alle proprie tradizioni di libert\u00e0, autonomia e tolleranza, la Polonia pu\u00f2 ancora una volta godersi il suo ricco passato."
        }
    ],
    "leader": {
        "name": "Casimiro III",
        "subtitle": "Leader della Polonia",
        "lived": "Dal 1310 al 1370 d.C.",
        "icon": "https://eyefyre.github.io/civvapi/images/leader_icons/casimir_iii.png",
        "trait": {
            "name": "Solidariet\u00e0",
            "effect": "Quando entri in una nuova epoca ricevi una Politica Sociale gratuita."
        },
        "titles": [
            "Re di Polonia"
        ],
        "historical_info": [
            {
                "heading": "Storia",
                "text": "Casimiro III, il solo re polacco a meritare il titolo di \"Grande\", regn\u00f2 durante il XIV Secolo d.C. dimostrandosi un sovrano capace e risoluto che si affid\u00f2 alla propria abilit\u00e0 diplomatica e alla saggezza delle proprie decisioni per migliorare nettamente il benessere del popolo e la sicurezza del regno. Anche se il suo predecessore, il padre Ladislao I, fu stimato per aver riunificato il regno, Casimiro eredit\u00f2 comunque un paese pieno di problemi, ma riusc\u00ec a ricostruire l'economia impoverita, rafforzare l'esercito, codificare le leggi ed espandere i confini della Polonia; in breve, Casimiro lasci\u00f2 il paese in condizioni molto migliori di come l'aveva trovato e suggell\u00f2 cos\u00ec la sua figura come quella di uno dei pi\u00f9 grandi re della Polonia. Alla morte di Casimiro III la Polonia aveva ottenuto il prestigio e il rispetto di tutta l'Europa medievale."
            },
            {
                "heading": "I primi anni",
                "text": "Nonostante fosse il secondo figlio di Ladislao, Casimiro fu istruito in tutte le arti necessarie per poter regnare nell'Europa medievale. Subito dopo la morte del fratello maggiore, nel 1312, fu dichiarato erede e posto sotto la custodia di Jaroslaw, che poi divent\u00f2 l'arcivescovo di Gniezno nonch\u00e9 uno dei suoi consiglieri pi\u00f9 importanti. Quando suo padre mor\u00ec, 21 anni dopo, Casimiro venne incoronato a Cracovia signore della Grande e della Piccola Polonia, consacrando cos\u00ec l'unificazione polacca che Ladislao aveva cominciato."
            },
            {
                "heading": "Affari interni",
                "text": "Poco dopo l'ascesa al trono Casimiro fu obbligato ad affrontare una serie di problemi politici, non ultima l'irrequietezza della nobilt\u00e0 polacca. Per rafforzare l'esercito, che si appoggiava pesantemente sul contributo dei nobili, Casimiro dovette cedere loro diversi privilegi che fino ad allora erano stati appannaggio esclusivo della corona. Gli aristocratici polacchi ottennero che fosse sancita una netta divisione tra loro e il popolo: la loro autorit\u00e0 nei confronti delle persone di rango inferiore, specialmente la classe dei mercanti in ascesa, ne fu molto rafforzata. Casimiro fu costretto ad accettare una posizione di compromesso, ma le sue azioni garantirono che gli eserciti feudali della Polonia ne uscissero rafforzati e che i nobili riconoscessero l'autorit\u00e0 della corona.Casimiro intraprese numerose iniziative per migliorare lo stato interno della Polonia e controbilanciare il nuovo potere dei nobili. Standardizz\u00f2 e rese pi\u00f9 stabile la moneta e ordin\u00f2 la costruzione di molti nuovi castelli, chiese e addirittura intere citt\u00e0, fornendo nuove opportunit\u00e0 di commercio e di prosperit\u00e0 economica. Citt\u00e0 abbandonate da molto tempo e persino zone prive di qualsiasi insediamento ricevettero nuova vita. Nel marzo del 1347 Casimiro introdusse riforme legali e lavor\u00f2 per stabilire un codice unificato, il Liber Juris Teutonici, per proteggere i diritti della neonata classe media. Accogliendo una versione dei Diritti di Magdeburgo, un concetto tedesco che permetteva alle citt\u00e0 di esercitare una certa forma di autonomia, offr\u00ec ai mercanti locali e agli artigiani una regolamentazione pi\u00f9 precisa del commercio, incoraggiandoli a stabilirsi nelle citt\u00e0 in tutta la nazione. A Cracovia fu istituita una corte speciale per arbitrare le dispute e amministrare le leggi in modo uniforme. Nella speranza di istruire una nuova generazione di legali e amministratori capaci, nel 1364 Casimiro fond\u00f2 l'Accademia di Cracovia, oggi nota come Universit\u00e0 Jagellonica.Sebbene gli storici si chiedano ancora le ragioni dell'atteggiamento di Casimiro nei confronti degli ebrei polacchi, \u00e8 chiaro che fece ogni sforzo per garantire loro gli stessi diritti e protezione di tutti gli altri sudditi. Nel 1334 riconferm\u00f2 gli statuti del 1264 che garantivano i diritti degli ebrei polacchi, incluse le leggi che proibivano i tentativi di conversione forzata al cristianesimo e che erano state sostanzialmente ignorate fino a quel momento. Casimiro assicur\u00f2 anche i loro diritti come mercanti e accolse l'integrazione degli ebrei in una Polonia riunita con una popolazione diversificata. La profanazione di cimiteri ebraici e sinagoghe fu dichiarata un crimine e severamente punita."
            },
            {
                "heading": "Successi all'estero",
                "text": "Al momento della sua ascesa al trono il dominio di Casimiro era debole, contestato da da tutte le potenze straniere. Lo stesso re di Boemia aveva reclamato per s\u00e9 la corona polacca. I Cavalieri Teutonici avevano occupato i territori di Kujawy e Dobrzyn, in Pomerania. A nord, una guerra non dichiarata e inconcludente con la Lituania minacciava la stabilit\u00e0 e il commercio nelle province vicine al confine. Le rivendicazioni polacche su alcuni territori in Ucraina erano ignorate dalle nazioni vicine. Per di pi\u00f9, la Polonia non aveva alcun alleato importante.Facendo affidamento sulle proprie abilit\u00e0 diplomatiche, Casimiro negozi\u00f2 accortamente diverse nuove alleanze e assicur\u00f2 altri territori alla Polonia. Il matrimonio di sua sorella Elisabeth con il re di Ungheria gli procur\u00f2 un alleato su cui contare; per rinsaldare quest'alleanza Casimiro rinunci\u00f2 alla Slesia. L'alleanza ungherese permise a Casimiro di occupare con la forza gli ex ducati polacchi di Galizia e Vladimir nella \"Russia rossa\" nel 1340 e nel 1349. Dopo molte trattative fu siglato un patto con la Boemia, che rinunci\u00f2 cos\u00ec a tutte le rivendicazioni sul trono polacco. Quest'accordo a sua volta port\u00f2 alla ritirata dei Cavalieri Teutonici dalla Pomerania orientale. Infine Casimiro concord\u00f2 di pagare un tributo all'Orda d'Oro per evitare le sue frequenti incursioni in Polonia. In seguito alla crescita della potenza polacca e alle sue cordiali relazioni con i mongoli, diversi principi del voivodato russo di Masovia si dichiararono vassalli di Casimiro nel 1351 e nel 1353.Casimiro spos\u00f2 principesse di Lituania, di Germania e di Slesia: ognuna assicur\u00f2 relazioni pacifiche con la loro terra d'origine. Nonostante abbia avuto quattro mogli e numerose amanti, Casimiro ebbe cinque figlie, ma nessun erede maschio legittimo. Casimiro avrebbe organizzato matrimoni dinastici per le figlie allo scopo di rafforzare ulteriormente la posizione della Polonia, ma nel caso fosse morto la mancanza di un figlio minacciava di far scoppiare una ribellione e una guerra. Per fornire una chiara linea di successione, negli ultimi anni della sua vita Casimiro nomin\u00f2 erede suo nipote, Luigi d'Ungheria, figlio di Elisabeth. Luigi fu proclamato re di Polonia subito dopo la morte di Casimiro, nel 1370."
            },
            {
                "heading": "Il giudizio della Storia",
                "text": "Si pu\u00f2 dire che Casimiro abbia incarnato l'ideale del re medievale: nobile, prudente, diplomatico e capace, se necessario, di delegare la propria autorit\u00e0. Anche se alcuni territori vennero persi nel secolo successivo, alla morte di Casimiro l'area della Polonia era pari a circa 230.000 kmq, dai 130.000 che erano nel 1333. Casimiro mostr\u00f2 grande interesse per il benessere del suo popolo e le sue scelte come re rifletterono chiaramente i suoi sforzi per migliorare la posizione della Polonia. Formando solide alleanze, perseguendo energicamente le riforme interne ed evitando conflitti inutili, Casimiro il Grande si \u00e8 davvero meritato questo appellativo."
            }
        ]
    }
}