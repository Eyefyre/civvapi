{
    "id": 26,
    "name": "Austria|Austrii|Austrii|Austri\u0119|Austri\u0105|Austrii",
    "icon": "https://eyefyre.github.io/civvapi/images/civ_icons/austria.png",
    "dawn_of_man": "Szlachetna i czysta kr\u00f3lowo Mario Tereso, cesarzowo \u015awi\u0119tego Cesarstwa Rzymskiego Narodu Niemieckiego i niepodleg\u0142ej Austrii, lud sk\u0142ada ci g\u0142\u0119boki pok\u0142on. Po \u015bmierci ojca Waszej Wysoko\u015bci, kr\u00f3la Karola VI, zasiad\u0142a Wasza Wysoko\u015b\u0107 na tronie Austrii w czasach wielkiego niepokoju, lecz pusty skarbiec i os\u0142abione wojsko nie os\u0142abi\u0142y twojej ambicji. Tu\u017c po obj\u0119ciu tronu przysz\u0142o ci stoczy\u0107 wojn\u0119, pokona\u0107 wrog\u00f3w i uczyni\u0107 twojego ma\u0142\u017conka Franciszka Stefana wsp\u00f3\u0142w\u0142adc\u0105, co umocni\u0142o pozycj\u0119 Waszej Wysoko\u015bci jako cesarzowej Cesarstwa Rzymskiego Narodu Niemieckiego. Za twoich rz\u0105d\u00f3w Austria wesz\u0142a na drog\u0119 reform \u2013 wojsko zosta\u0142o wzmocnione, skarbiec nape\u0142niony, a system edukacji ulepszony.Wielka kr\u00f3lowo, nieustraszona i szlachetna, czas by Wasza Wysoko\u015b\u0107 ponownie poprowadzi\u0142a kr\u00f3lestwo. Czy uda si\u0119 przywr\u00f3ci\u0107 jego dawny splendor i dostatek? Czy Wasza Wysoko\u015b\u0107 stworzy cywilizacj\u0119, kt\u00f3ra przetrwa pr\u00f3b\u0119 czasu?",
    "unique_buildings": [
        {
            "name": "Kawiarnia|Kawiarni|Kawiarni|Kawiarni\u0119|Kawiarnie|Kawiarni|Kawiarniom|Kawiarnie",
            "url": "https://eyefyre.github.io/civvapi/v1/pl/buildings/coffee_house.json"
        }
    ],
    "unique_units": [
        {
            "name": "Huzarzy|Huzar\u00f3w|Huzarom|Huzar\u00f3w|Huzarami|Huzarach",
            "url": "https://eyefyre.github.io/civvapi/v1/pl/units/hussar.json"
        }
    ],
    "city_names": [
        "Wiede\u0144|Wiednia|Wiedniowi|Wiede\u0144|Wiedniem|Wiedniu",
        "Salzburg|Salzburga|Salzburgowi|Salzburg|Salzburgiem|Salzburgu",
        "Graz",
        "Linz",
        "Klagenfurt|Klagenfurtu|Klagenfurtowi|Klagenfurt|Klagenfurtem|Klagenfurcie",
        "Bregenz",
        "Innsbruck|Innsbrucku|Innsbruckowi|Innsbruck|Innsbruckiem|Innsbrucku",
        "Kitzbuhel",
        "St. Polten",
        "Eisenstadt",
        "Villach",
        "Zwettl",
        "Traun",
        "Wels",
        "Dornbirn",
        "Feldkirch",
        "Amstetten",
        "Bad Ischl",
        "Wolfsberg|Wolfsbergu|Wolfsbergowi|Wolfsberg|Wolfsbergiem|Wolfsbergu",
        "Kufstein",
        "Leoben",
        "Klosterneuburg|Klosterneuburga|Klosterneuburgowi|Klosterneuburg|Klosterneuburgiem|Klosterneuburgu",
        "Leonding",
        "Kapfenberg|Kapfenbergu|Kapfenbergowi|Kapfenberg|Kapfenbergiem|Kapfenbergu",
        "Hallein",
        "Bischofshofen",
        "Waidhofen",
        "Saalbach",
        "Lienz",
        "Steyr"
    ],
    "spy_names": [
        "Ferdynand",
        "Johanna",
        "Franciszek J\u00f3zef",
        "Astrid",
        "Anna",
        "Hubert",
        "Alois",
        "Natter",
        "Georg",
        "Arnold"
    ],
    "historical_info": [
        {
            "heading": "Historia",
            "text": "Nazwa ma\u0142ego, \u015br\u00f3dl\u0105dowego pa\u0144stwa Austrii pochodzi od starogerma\u0144skiego poj\u0119cia \u201eOstarrichi\u201d, po raz pierwszy u\u017cytego w 996 r. przez cesarza rzymskiego narodu niemieckiego Ottona III. Austria zawsze by\u0142a wa\u017cnym graczem na politycznej i militarnej mapie Europy. Na pocz\u0105tku XII w., po prawie 650 latach rz\u0105d\u00f3w dynastii Habsburg\u00f3w, Austria sta\u0142a si\u0119 jednym z najwa\u017cniejszych pa\u0144stw europejskich, zawi\u0105za\u0142a trwa\u0142e sojusze i traktaty handlowe na ca\u0142ym kontynencie. P\u00f3\u017aniejsze po\u0142\u0105czenie Austrii i W\u0119gier w jedno cesarstwo przynios\u0142o obu narodom stabilizacj\u0119, zniweczon\u0105 dopiero po wybuchu I wojny \u015bwiatowej, a potem przez niemieck\u0105 okupacj\u0119 podczas II wojny \u015bwiatowej. Po zako\u0144czeniu tych wielkich konflikt\u00f3w granice Austrii zosta\u0142y zmienione, a niepodleg\u0142a Republika Austrii jest dzi\u015b krajem demokratycznym szczyc\u0105cym si\u0119 neutralno\u015bci\u0105 i stabilno\u015bci\u0105."
        },
        {
            "heading": "Klimat i teren",
            "text": "Krajobraz Austrii zdominowany jest przez g\u00f3ruj\u0105ce Alpy, wi\u0119kszo\u015b\u0107 kraju to teren g\u00f3rzysty o ch\u0142odnym umiarkowanym klimacie. Cho\u0107 granice kraju zmienia\u0142y si\u0119 kilkukrotnie, Austria zawsze mia\u0142a licznych pot\u0119\u017cnych s\u0105siad\u00f3w, g\u0142\u00f3wnie Niemcy, W\u0142ochy, W\u0119gry i Republik\u0119 Czesk\u0105. Tkwi\u0105c pomi\u0119dzy rywalami i sojusznikami, Austria i jej mieszka\u0144cy przystosowali si\u0119 do \u017cycia w nieustannie zmieniaj\u0105cym si\u0119 otoczeniu. Wsp\u00f3\u0142cze\u015bnie Austriacy czerpi\u0105 korzy\u015bci w wykorzystania dominuj\u0105cego terenu alpejskiego, austriaccy sportowcy osi\u0105gaj\u0105 doskona\u0142e wyniki w sportach zimowych, szczeg\u00f3lnie w narciarstwie zjazdowym, skokach narciarskich i snowboardzie."
        },
        {
            "heading": "Pocz\u0105tki",
            "text": "Pocz\u0105tki historii Austrii wi\u0105\u017c\u0105 si\u0119 z w\u0119druj\u0105cymi Celtami i ich konfliktami z ekspansywnym Cesarstwem Rzymskim. Na pocz\u0105tku pierwszego tysi\u0105clecia p.n.e. tereny dzisiejszej Austrii na p\u00f3\u0142noc od Dunaju zamieszkiwane by\u0142y przez plemiona Celt\u00f3w. Ci pierwsi Celtowie wywodzili si\u0119 z kultury Hallstatt, bior\u0105cej sw\u0105 nazw\u0119 od wioski Hallstatt, w kt\u00f3rej odnaleziono wi\u0119kszo\u015b\u0107 artefakt\u00f3w. Przybycie Rzymian oko\u0142o 200 r. p.n.e. zako\u0144czy\u0142o dominacj\u0119 celtyck\u0105 w tym regionie, poniewa\u017c Rzym szybko podbi\u0142 miejscowe ludy i przej\u0105\u0142 kontrol\u0119. To w tym okresie staro\u017cytna osada Vindobona zosta\u0142a zdobyta i zamieniona w rzymski ob\u00f3z wojskowy. W miar\u0119 up\u0142ywu czasu Vindobona sta\u0142a si\u0119 wa\u017cnym o\u015brodkiem handlowym nad Dunajem, by potem sta\u0107 si\u0119 stolic\u0105 Austrii Wiedniem.Rzymianie w\u0142adali po\u0142udniow\u0105 Austri\u0105 przez wiele stuleci, ale oko\u0142o III w. n.e. rosn\u0105ce w si\u0142\u0119 plemiona germa\u0144skie z P\u00f3\u0142nocy zacz\u0119\u0142y wdziera\u0107 si\u0119 na terytoria Rzymu. Do V w. utrata terenu by\u0142a jednym z najwi\u0119kszych problem\u00f3w Cesarstwa, rozpad imperium wymkn\u0105\u0142 si\u0119 spod kontroli, co da\u0142o swobod\u0119 dzia\u0142ania osadnikom z Bawarii i okolic. Miasto Vindobona zosta\u0142o zdobyte przez Awar\u00f3w w 630 r., a w ko\u0144cu VIII w. zostali oni pokonani przez Karola Wielkiego."
        },
        {
            "heading": "Pierwsze granice",
            "text": "W 976 r. powsta\u0142a Marchia Austriacka, po niemiecku nazywana Ostmark, czyli Marchi\u0105 Wschodni\u0105, obejmuj\u0105ca wi\u0119kszo\u015b\u0107 terytorium przysz\u0142ego imperium austriackiego. Marchia, inaczej terytorium graniczne, by\u0142a synonimem region\u00f3w granicznych \u015bredniowiecznej Europy. Marchia Austriacka zosta\u0142a powo\u0142ana przez cesarza rzymskiego narodu niemieckiego Ottona II. Nazwa ta zast\u0105pi\u0142a wszystkie dawne okre\u015blenia tego terenu, w tym Marchi\u0119 Awar\u00f3w utworzon\u0105 przez Karola Wielkiego w VIII w., obejmuj\u0105c\u0105 ten sam region. P\u00f3\u017aniej syn Ottona Otton III nazywa\u0142 te tereny Ostarrichi."
        },
        {
            "heading": "Hrabiowie Babenberg",
            "text": "R\u00f3d Babenberg\u00f3w, pierwsza dynastia w\u0142adc\u00f3w Marchii Austriackiej, dosz\u0142a do w\u0142adzy na \u017cyczenie cesarza rzymskiego narodu niemieckiego Ottona II. W 976 r. Leopold I zosta\u0142 mianowany margrabi\u0105 Austrii w nagrod\u0119 za lojalno\u015b\u0107 wobec Ottona w czasie powstania bawarskiego. Tytu\u0142 margrabi przyznawano hrabiom rz\u0105dz\u0105cym \u015bredniowiecznymi marchiami pe\u0142ni\u0105cymi g\u0142\u00f3wnie rol\u0119 militarn\u0105 jako bufor g\u0142\u00f3wnej cz\u0119\u015bci imperium. Hrabiowie rodu Babenberg rz\u0105dzili Austri\u0105 przez prawie 300 lat, do czasu pojawienia si\u0119 najbardziej wp\u0142ywowej dynastii Austrii \u2013 rodu Habsburg\u00f3w."
        },
        {
            "heading": "Rz\u0105dy rodu Habsburg\u00f3w",
            "text": "Dynastia Habsburg\u00f3w, za\u0142o\u017cona w XIII w. przez niemieckiego kr\u00f3la Rudolfa I Habsburga, sta\u0142a si\u0119 jednym z najpot\u0119\u017cniejszych rod\u00f3w kr\u00f3lewskich Europy. Ostatni z Babenberg\u00f3w ksi\u0105\u017c\u0119 Fryderyk II zmar\u0142 w 1246 r., co da\u0142o Habsburgom okazj\u0119 do przej\u0119cia kontroli nad regionem. Po wybraniu Rudolfa na cesarza rzymskiego narodu niemieckiego zaj\u0105\u0142 on prowincje Austrii i rozpocz\u0105\u0142 walk\u0119 o sukcesj\u0119 z Ottokarem II, ksi\u0119ciem czeskim. Zwyci\u0119stwo pozwoli\u0142o Rudolfowi obsadzi\u0107 na tronie dw\u00f3ch syn\u00f3w Rudolfa II i Alberta I, pierwszych w\u0142adc\u00f3w Austrii z dynastii Habsburg\u00f3w.Przez kolejnych 600 lat Habsburgowie umacniali swe wp\u0142ywy i autorytet w Europie. W 1452 r. zdobyli koron\u0119 cesarza rzymskiego narodu niemieckiego, kiedy to Fryderyk III zosta\u0142 wybrany przez papie\u017ca Miko\u0142aja V. Sukces Fryderyka doprowadzi\u0142 do jeszcze wi\u0119kszej ekspansji w\u0142adzy Habsburg\u00f3w, kt\u00f3rzy a\u017c do pocz\u0105tk\u00f3w XIX w. kontrolowali Austri\u0119 i Cesarstwo Rzymskie Narodu Niemieckiego.Podczas swego d\u0142ugiego panowania Habsburgom uda\u0142o si\u0119 zdoby\u0107 wiele teren\u00f3w otaczaj\u0105cych Austri\u0119, z kt\u00f3rych najwa\u017cniejsze by\u0142y W\u0119gry. W\u0119gry cz\u0119sto stanowi\u0142y przedmiot spor\u00f3w mi\u0119dzy imperium Habsburg\u00f3w a Turkami osma\u0144skimi okupuj\u0105cymi znaczn\u0105 cz\u0119\u015b\u0107 terytorium tego kraju, ale w ko\u0144cu znalaz\u0142y si\u0119 pod pe\u0142n\u0105 kontrol\u0105 Austrii po przegranej przez Turk\u00f3w bitwie pod Wiedniem w 1683 r.Ostatnia monarchini z dynastii Habsburg\u00f3w austriackich Maria Teresa, kt\u00f3ra rz\u0105dzi\u0142a Austri\u0105 w XVIII w., stoczy\u0142a wojn\u0119 o sukcesj\u0119 tu\u017c po \u015bmierci jej ojca. Jako pierwsza kobieta przewodz\u0105ca monarchii Habsburg\u00f3w spotka\u0142a si\u0119 z pogard\u0105 Francji i konkurencyjnych Prus, kt\u00f3re ro\u015bci\u0142y sobie prawa do tronu Austrii, co doprowadzi\u0142o do wybuchu wojny o sukcesj\u0119. Konflikt zako\u0144czy\u0142 si\u0119 po 9 latach \u2013 w 1748 r. Maria Teresa zosta\u0142a uznana za w\u0142adczyni\u0119 Austrii, ale za cen\u0119 oddania Prusom cennego regionu \u2013 \u015al\u0105ska.Za rz\u0105d\u00f3w Marii Teresy kraj ustabilizowa\u0142 si\u0119, g\u0142\u00f3wnie dzi\u0119ki prowadzonej przez ni\u0105 polityce gospodarczej i spo\u0142ecznej. Zr\u00f3wnowa\u017cenie bud\u017cetu Austrii poprzez zwi\u0119kszenie opodatkowania i uregulowania wydatk\u00f3w umo\u017cliwi\u0142o wzmocnienie os\u0142abionej armii austriackiej, a poprawa systemu edukacji i opieki zdrowotnej zapewni\u0142y dobrobyt ca\u0142emu narodowi."
        },
        {
            "heading": "Cesarstwo Austriackie",
            "text": "Wybuch wojen napoleo\u0144skich pod koniec XVIII w. doprowadzi\u0142 do powstania wielu koalicji przeciwstawiaj\u0105cych si\u0119 Cesarstwu Francuskiemu Napoleona. Austria przy\u0142\u0105czy\u0142a si\u0119 do pierwszej koalicji przeciwko Napoleonowi w 1793 r. Francja zosta\u0142a zaatakowana przez kilka pot\u0119g europejskich, jednak Francuzom uda\u0142o si\u0119 odeprze\u0107 naje\u017ad\u017ac\u00f3w. Mimo tego niepowodzenia Austria nadal przeciwstawia\u0142a si\u0119 Francji i uczestniczy\u0142a niemal we wszystkich siedmiu koalicjach zawi\u0105zanych przeciwko Napoleonowi. Niestety, pocz\u0105tkowe wysi\u0142ki Austrii prowadzi\u0142y wy\u0142\u0105cznie do kl\u0119sk. Cesarz rzymski narodu niemieckiego Franciszek II, pragn\u0105c skonsolidowa\u0107 swoje ziemie w regionie, stworzy\u0142 w 1804 r. Cesarstwo Austrii i nada\u0142 sobie tytu\u0142 cesarza Austrii. Abdykuj\u0105c z tronu cesarza rzymskiego narodu niemieckiego, Franciszek podpisa\u0142 w 1805 r. traktat nazwany pokojem preszburskim, rozwi\u0105zuj\u0105cy Cesarstwo Rzymskie Narodu Niemieckiego, dzi\u0119ki czemu m\u00f3g\u0142 oddali\u0107 roszczenia Napoleona wzgl\u0119dem ziem niemieckich, wyra\u017cane przez Zwi\u0105zek Re\u0144ski. Po pora\u017cce Napoleona w 1813 r. si\u0142y zjednoczone przeciwko Francji rozwi\u0105za\u0142y ten zwi\u0105zek, kt\u00f3ry szybko odrodzi\u0142 si\u0119 w postaci Zwi\u0105zku Niemieckiego.Zwi\u0105zek Niemiecki by\u0142 uni\u0105 kraj\u00f3w niemieckoj\u0119zycznych, kt\u00f3rej przewodzi\u0142y Austria i Prusy. Jednak zgodna wsp\u00f3\u0142praca tych odwiecznych rywali trwa\u0142a bardzo kr\u00f3tko. W 1866 r. Prusy i ich najwi\u0119kszy sojusznik W\u0142ochy najecha\u0142y sporne tereny Holsteinu, co doprowadzi\u0142o do wybuchu wojny z Austri\u0105. Austria wspierana przez wi\u0119kszo\u015b\u0107 cz\u0142onk\u00f3w zwi\u0105zku stan\u0119\u0142a do walki z silniejsz\u0105 armi\u0105 prusk\u0105. Po kr\u00f3tkim konflikcie Prusy odnios\u0142y zdecydowane zwyci\u0119stwo i rozwi\u0105za\u0142y Zwi\u0105zek Niemiecki.W 1848 r. przez Europ\u0119 przetoczy\u0142a si\u0119 rewolucja zwana Wiosn\u0105 Lud\u00f3w. Robotnicy z ca\u0142ej Europy zbuntowali si\u0119 przeciwko rz\u0105dz\u0105cym monarchom. Idee rewolucyjne nie omin\u0119\u0142y te\u017c Austrii \u2013 gdy roznios\u0142y si\u0119 wie\u015bci o powstaniu we Francji, poddani Cesarstwa Austriackiego przy\u0142\u0105czyli si\u0119 do tego ruchu. Cho\u0107 rewolucja w Austrii zako\u0144czy\u0142a si\u0119 niepowodzeniem, to przyczyni\u0142a si\u0119 do powstania Cesarstwa Austro-W\u0119gier, poniewa\u017c w\u0119gierski nacjonalizm zyska\u0142 na znaczeniu przy jednoczesnym wzro\u015bcie niezadowolenia z austriackich rz\u0105d\u00f3w. W 1867 r. podpisano ugod\u0119 austriacko-w\u0119giersk\u0105, na mocy kt\u00f3rej cesarz austriacki Franciszek J\u00f3zef wynegocjowa\u0142 utworzenie Cesarstwa Austro-W\u0119gier rz\u0105dzonego przez cesarza Austrii, natomiast W\u0119gry otrzyma\u0142y niezale\u017cny parlament i rz\u0105d."
        },
        {
            "heading": "Cesarstwo Austro-W\u0119gier",
            "text": "Unia Austro-W\u0119gier da\u0142a W\u0119grom wi\u0119ksz\u0105 niezale\u017cno\u015b\u0107 od Austriak\u00f3w, a jednocze\u015bnie dzi\u0119ki uzyskaniu wi\u0119kszego poparcia ze strony spo\u0142ecze\u0144stwa W\u0119gier zwi\u0119kszy\u0142a stabilno\u015b\u0107 Austrii. Ponadto unia ta wzmocni\u0142a Austri\u0119, os\u0142abion\u0105 po wojnie z Napoleonem w ubieg\u0142ym wieku.Wydarzenia prowadz\u0105ce do I wojny \u015bwiatowej, maj\u0105ce swe korzenie w I i II wojnie ba\u0142ka\u0144skiej, wynika\u0142y z nieustaj\u0105cej walki o wp\u0142ywy na Ba\u0142kanach pomi\u0119dzy Austro-W\u0119grami a Rosj\u0105 i Serbi\u0105. Austro-w\u0119gierska okupacja Bo\u015bni, b\u0119d\u0105ca pr\u00f3b\u0105 powstrzymania rosyjskiej ekspansji w tym regionie, doprowadzi\u0142a do nasilenia nacjonalistycznej opozycji na Ba\u0142kanach, przez co Europa znalaz\u0142a si\u0119 na kursie ku wojnie na nieznan\u0105 dot\u0105d skal\u0119."
        },
        {
            "heading": "I wojna \u015bwiatowa",
            "text": "Do wybuchu I wojny \u015bwiatowej w 1914 r. dosz\u0142o po zamachu na arcyksi\u0119cia Franciszka Ferdynanda, niedosz\u0142ego dziedzica tronu Cesarstwa Austro-W\u0119gier. Serbski nacjonalista Gavrilo Princip dokona\u0142 zab\u00f3jstwa i pomimo pr\u00f3b dyplomatycznego rozwi\u0105zania kryzysu Austro-W\u0119gry wypowiedzia\u0142y Serbii wojn\u0119. Po rozpocz\u0119ciu wojny zacz\u0119\u0142a dzia\u0142a\u0107 skomplikowana sie\u0107 sojuszy i kraj\u00f3w zwi\u0105zanych porozumieniami. Do Austro-W\u0119gier walcz\u0105cych z Rosj\u0105 do\u0142\u0105czy\u0142 ich najbli\u017cszy sojusznik Niemcy, a Wielka Brytania wesz\u0142a do wojny po niemieckiej inwazji na Belgi\u0119. Konflikt rozpocz\u0105\u0142 si\u0119 jako sp\u00f3r Austro-W\u0119gier i Serbii, jednak sie\u0107 sojuszy wojskowych spowodowa\u0142a, \u017ce do wojny do\u0142\u0105czy\u0142y wszystkie \u015bwiatowe pot\u0119gi. Po latach dotkliwych kl\u0119sk Austro-W\u0119gry pogr\u0105\u017cy\u0142y si\u0119 w chaosie, a w 1919 r. podpisano traktat wersalski ko\u0144cz\u0105cy I wojn\u0119 \u015bwiatow\u0105."
        },
        {
            "heading": "Pierwsza Republika Austrii",
            "text": "Austro-W\u0119gry zosta\u0142y rozwi\u0105zane przez zwyci\u0119skie si\u0142y aliant\u00f3w w 1919 r., a Austri\u0119 zreformowano wed\u0142ug jej dawnych granic i nazwano Austri\u0105 Niemieck\u0105. Traktat z Saint-Germain, podpisany po zako\u0144czeniu I wojny \u015bwiatowej, po\u015bwi\u0119ca\u0142 Austrii szczeg\u00f3ln\u0105 uwag\u0119: zabroniono w nim ewentualnego zjednoczenia Austrii i Niemiec. Jednak powsta\u0142e p\u00f3\u017aniej nazistowskie Niemcy, pod przyw\u00f3dztwem pochodz\u0105cego z Austrii Adolfa Hitlera, nic sobie nie robi\u0142y z postanowie\u0144 tego dawnego traktatu."
        },
        {
            "heading": "Anschluss",
            "text": "W 1938 r. wojska niemieckie wesz\u0142y do Austrii, aby w\u0142\u0105czy\u0107 j\u0105 do Trzeciej Rzeszy. Mimo oporu austriackich przyw\u00f3dc\u00f3w, Niemcom uda\u0142o si\u0119 stworzy\u0107 marionetkowy re\u017cim i przy du\u017cym poparciu spo\u0142ecznym przy\u0142\u0105czy\u0107 Austri\u0119. To zjednoczenie Austrii i Niemiec nazywane \u201eAnschluss\u201d doprowadzi\u0142o do natychmiastowego rozwi\u0105zania republiki austriackiej, a terytorium to nazwano Ostmark, czyli Marchi\u0105 Wschodni\u0105."
        },
        {
            "heading": "Nowa Republika",
            "text": "Po przegranej przez Niemcy II wojnie \u015bwiatowej alianci okupowali Austri\u0119 przez ponad dekad\u0119, a\u017c do podpisania w 1955 r. Deklaracji neutralno\u015bci i Traktatu o pa\u0144stwie austriackim. Traktat o pa\u0144stwie austriackim przywr\u00f3ci\u0142 Austrii status niezale\u017cnej republiki, a Deklaracja neutralno\u015bci stwierdza\u0142a, \u017ce przez ca\u0142y czas swego istnienia Austria zawsze zachowa neutralno\u015b\u0107 militarn\u0105."
        },
        {
            "heading": "Wsp\u00f3\u0142czesna Austria",
            "text": "Od czasu powstania drugiej republiki Austria zachowuje neutralno\u015b\u0107 i sta\u0142a si\u0119 kwitn\u0105c\u0105 demokracj\u0105. Po odzyskaniu niepodleg\u0142o\u015bci po II wojnie \u015bwiatowej Austria przyst\u0105pi\u0142a do Organizacji Narod\u00f3w Zjednoczonych w 1955 r. jako 70. pa\u0144stwo cz\u0142onkowskie. W Wiedniu, stolicy Austrii, mie\u015bci si\u0119 jedno z g\u0142\u00f3wnych przedstawicielstw ONZ, a wed\u0142ug wska\u017anika rozwoju spo\u0142ecznego ONZ poziom \u017cycia w Austrii nale\u017cy do najwy\u017cszych na \u015bwiecie. W 1995 r. po przeprowadzeniu referendum Austria wesz\u0142a do Unii Europejskiej, a w 1999 r. przyj\u0119\u0142a wsp\u00f3ln\u0105 walut\u0119 euro. Austria \u015bci\u015ble wsp\u00f3\u0142pracuje z ONZ i opiera wi\u0119kszo\u015b\u0107 swej polityki zagranicznej na rozwi\u0105zywaniu konflikt\u00f3w i pokojowych stosunkach z ca\u0142ym \u015bwiatem."
        },
        {
            "heading": "Wsp\u00f3\u0142czesna Austria",
            "text": "Od czasu powstania drugiej republiki Austria zachowuje neutralno\u015b\u0107 i sta\u0142a si\u0119 kwitn\u0105c\u0105 demokracj\u0105. Po odzyskaniu niepodleg\u0142o\u015bci po II wojnie \u015bwiatowej Austria przyst\u0105pi\u0142a do Organizacji Narod\u00f3w Zjednoczonych w 1955 r. jako 70. pa\u0144stwo cz\u0142onkowskie. W Wiedniu, stolicy Austrii, mie\u015bci si\u0119 jedno z g\u0142\u00f3wnych przedstawicielstw ONZ, a wed\u0142ug wska\u017anika rozwoju spo\u0142ecznego ONZ poziom \u017cycia w Austrii nale\u017cy do najwy\u017cszych na \u015bwiecie. W 1995 r. po przeprowadzeniu referendum Austria wesz\u0142a do Unii Europejskiej, a w 1999 r. przyj\u0119\u0142a wsp\u00f3ln\u0105 walut\u0119 euro. Austria \u015bci\u015ble wsp\u00f3\u0142pracuje z ONZ i opiera wi\u0119kszo\u015b\u0107 swej polityki zagranicznej na rozwi\u0105zywaniu konflikt\u00f3w i pokojowych stosunkach z ca\u0142ym \u015bwiatem."
        }
    ],
    "leader": {
        "name": "Maria Teresa",
        "subtitle": "Przyw\u00f3dczyni Austrii",
        "lived": "1717\u20131780",
        "icon": "https://eyefyre.github.io/civvapi/images/leader_icons/maria_theresa.png",
        "trait": {
            "name": "Ma\u0142\u017ce\u0144stwo dyplomatyczne",
            "effect": "Mo\u017ce wyda\u0107 z\u0142oto, aby zaanektowa\u0107 lub podporz\u0105dkowa\u0107 pa\u0144stwo-miasto, kt\u00f3re by\u0142o sprzymierzone przez 5 tur."
        },
        "titles": [
            "Cesarzowa \u015awi\u0119tego Cesarstwa Rzymskiego, kr\u00f3lowa imperium Habsburg\u00f3w"
        ],
        "historical_info": [
            {
                "heading": "Historia",
                "text": "W XVIII w. \u015awi\u0119tym Cesarstwem Rzymskim i pot\u0119\u017cn\u0105 austriack\u0105 monarchi\u0105 Habsburg\u00f3w rz\u0105dzi\u0142a niez\u0142omna Maria Teresa, kt\u00f3ra za nic mia\u0142a europejskie pot\u0119gi sprzeciwiaj\u0105ce si\u0119 jej w\u0142adzy i dzielnie s\u0142u\u017cy\u0142a swemu ludowi jako kr\u00f3lowa. W 650-letniej historii w\u0142adzy Habsburg\u00f3w Maria Teresa by\u0142a pierwsz\u0105 i jedyn\u0105 kobiet\u0105, kt\u00f3ra sta\u0142a na czele cesarstwa. By\u0142a te\u017c jednym z najlepszych w\u0142adc\u00f3w w tej\u017ce historii."
            },
            {
                "heading": "Wczesne rz\u0105dy",
                "text": "Wst\u0105pieniu Marii Teresy na tron habsburski od samego pocz\u0105tku towarzyszy\u0142y kontrowersje i niepokoje. Jej ojciec, kr\u00f3l Karol VI, nie mia\u0142 syn\u00f3w, a wi\u0119c zgodnie z \u00f3wczesnymi prawami sukcesji nie mia\u0142 prawowitego nast\u0119pcy. Chc\u0105c zachowa\u0107 monarsz\u0105 lini\u0119 i sprawi\u0107, by Teresa zosta\u0142a kr\u00f3low\u0105, w 1713 r. wyda\u0142 sankcj\u0119 pragmatyczn\u0105, kt\u00f3ra pozwoli\u0142a jego c\u00f3rce odziedziczy\u0107 koron\u0119. Cho\u0107 edykt zosta\u0142 w\u00f3wczas przyj\u0119ty, po \u015bmierci Karola w 1740 r. i koronacji Teresy Francja i Prusy wraz z innymi pa\u0144stwami nie uzna\u0142y jej prawa do tronu i rozpocz\u0119\u0142y wojn\u0119 o sukcesj\u0119 austriack\u0105. Teresa, wspierana przez Wielk\u0105 Brytani\u0119, by\u0142a nieugi\u0119ta w swym oporze przed poddaniem tronu i ziem austriackich rywalom. Niestety, jej ojciec pozostawi\u0142 kr\u00f3lestwo w niezbyt dobrym stanie, a pusty skarbiec nie pozwala\u0142 na wzmocnienie jej s\u0142abych i niedoposa\u017conych wojsk. Po o\u015bmiu latach walk, podczas kt\u00f3rych Austria odnios\u0142a kilka dotkliwych kl\u0119sk i by\u0142a zmuszona odda\u0107 bogaty w surowce \u015al\u0105sk Prusom, podpisany zosta\u0142 wreszcie pok\u00f3j w Akwizgranie. Cho\u0107 pozycja Teresy jako w\u0142adczyni dominium Habsburg\u00f3w nie by\u0142a ju\u017c kwestionowana, rywalizacja Austrii i Prus dopiero si\u0119 rozpoczyna\u0142a, a najwi\u0119ksze starcia mi\u0119dzy nimi mia\u0142y dopiero nadej\u015b\u0107."
            },
            {
                "heading": "Cesarzowa \u015awi\u0119tego Cesarstwa Rzymskiego",
                "text": "Zgodnie z tradycj\u0105 w\u0142adca habsburskiego dominium Austrii stawa\u0142 si\u0119 te\u017c g\u0142ow\u0105 \u015awi\u0119tego Cesarstwa Rzymskiego \u2013 tytu\u0142 cesarza nadawa\u0142 papie\u017c. \u00d3wczesne prawa jednak, podobnie jak nie pozwala\u0142y na dziedziczenie tronu habsburskiego przez kobiet\u0119, nie pozwala\u0142y r\u00f3wnie\u017c na koronowanie cesarzowych. Aby obej\u015b\u0107 ten zakaz, Maria Teresa og\u0142osi\u0142a swego m\u0119\u017ca Franciszka Stefana wsp\u00f3\u0142w\u0142adc\u0105 ziem Austrii i W\u0119gier \u2013 dzi\u0119ki temu koronowano go na cesarza, ona za\u015b zosta\u0142a jego cesarsk\u0105 ma\u0142\u017conk\u0105. Cho\u0107 zazwyczaj ma\u0142\u017conka cesarza nie mia\u0142a tak wielkiego znaczenia jak sam cesarz, Franciszek Stefan ust\u0105pi\u0142 wobec m\u0105dro\u015bci Marii Teresy, kt\u00f3ra wszelkimi sprawami zwi\u0105zanymi z w\u0142adz\u0105 zajmowa\u0142a si\u0119 osobi\u015bcie."
            },
            {
                "heading": "Wojna siedmioletnia",
                "text": "Konflikt mi\u0119dzy Austri\u0105 a Prusami narasta\u0142 i w 1756 r. doprowadzi\u0142 do wybuchu wojny siedmioletniej, o wyniku kt\u00f3rej zadecydowa\u0142y liczne chwiejne i zmienne sojusze. Wielka Brytania sprzymierzy\u0142a si\u0119 z Prusami, kt\u00f3re to wydarzenie znane by\u0142o jako rewolucja dyplomatyczna, za\u015b Francja opowiedzia\u0142a si\u0119 po stronie Austrii. Ta zamiana sojuszy wynika\u0142a ze zmian priorytet\u00f3w, jakimi kierowa\u0142y si\u0119 poszczeg\u00f3lne pa\u0144stwa: Brytania uzna\u0142a pot\u0119\u017cne kr\u00f3lestwo Prus za silnego sprzymierze\u0144ca w walce z odwiecznym rywalem \u2013 Francj\u0105. Konflikt ponownie skupia\u0142 si\u0119 wok\u00f3\u0142 terytorium \u015al\u0105ska \u2013 Maria Teresa desperacko pr\u00f3bowa\u0142a odzyska\u0107 ten cenny region utracony podczas wojny o sukcesj\u0119. Mimo pr\u00f3b Austrii nie uda\u0142o si\u0119 jednak odzyska\u0107 \u015al\u0105ska \u2013 pok\u00f3j w Hubertusburgu podpisany w 1763 r. pozostawia\u0142 te ziemie w r\u0119kach pruskich."
            },
            {
                "heading": "Reformy polityczne",
                "text": "W chwili koronacji Marii Teresy skarbiec pa\u0144stwowy \u015bwieci\u0142 pustkami \u2013 jej ojciec o wiele bardziej skupi\u0142 si\u0119 na sankcji pragmatycznej ni\u017c na wewn\u0119trznych sprawach kr\u00f3lestwa. Jednym z pierwszych zada\u0144 Marii by\u0142o zwi\u0119kszenie przychod\u00f3w Austrii poprzez podatki i zbilansowanie wydatk\u00f3w. Po opodatkowaniu wcze\u015bniej zwolnionych z op\u0142at szlachty i duchowie\u0144stwa stan bliskiej za\u0142amania ekonomii Austrii szybko si\u0119 poprawi\u0142.Po zabezpieczeniu pa\u0144stwa pod wzgl\u0119dem ekonomicznym Maria nakaza\u0142a swemu kanclerzowi hrabiemu Friedrichowi Wilhelmowi von Haugwitzowi powi\u0119kszy\u0107 i zmodernizowa\u0107 austriack\u0105 armi\u0119. Haugwitz wypracowa\u0142 standardy \u0107wiczebne i skodyfikowa\u0142 prawo wojskowe, zwi\u0119kszaj\u0105c tym sposobem profesjonalizm si\u0142 austriackich i tworz\u0105c armi\u0119 licz\u0105c\u0105 100 tysi\u0119cy ludzi.Maria znana jest r\u00f3wnie\u017c dzi\u0119ki wprowadzonym si\u0142\u0105 powa\u017cnym reformom edukacyjnym \u2013 zgodnie z nimi wszystkie dzieci w wieku od sze\u015bciu do dwunastu lat, niezale\u017cnie od p\u0142ci i pochodzenia, mia\u0142y obowi\u0105zek ucz\u0119szcza\u0107 do szko\u0142y."
            },
            {
                "heading": "Instynkt macierzy\u0144ski",
                "text": "Po tym, jak z wielkim trudem uda\u0142o jej si\u0119 zasi\u0105\u015b\u0107 na tronie, Maria Teresa w nieca\u0142e 20 lat urodzi\u0142a szesna\u015bcioro dzieci. Stara\u0142a si\u0119 w ten spos\u00f3b jak najlepiej zabezpieczy\u0107 kontynuacj\u0119 swego kr\u00f3lewskiego rodu poprzez m\u0119skich potomk\u00f3w. Czwarte dziecko Teresy J\u00f3zef zosta\u0142 p\u00f3\u017aniej kr\u00f3lem oraz cesarzem \u015awi\u0119tego Imperium Rzymskiego. Najs\u0142awniejszym bodaj jej dzieckiem by\u0142a Maria Antonia, znana p\u00f3\u017aniej jako Maria Antonina. W 1774 r. zosta\u0142a ona kr\u00f3low\u0105 Francji, a podczas rewolucji francuskiej stracono j\u0105 za zdrad\u0119 stanu."
            },
            {
                "heading": "Os\u0105d historii",
                "text": "Mari\u0119 Teres\u0119 uwa\u017ca si\u0119 dzi\u015b za m\u0105dr\u0105 i roztropn\u0105 w\u0142adczyni\u0119, kt\u00f3rej konserwatywne podej\u015bcie i ostro\u017cno\u015b\u0107 poprawi\u0142y dobrobyt zar\u00f3wno Austriak\u00f3w, jak i innych poddanych Habsburg\u00f3w. Cho\u0107 odziedziczy\u0142a tron w niespokojnych czasach i brakowa\u0142o jej do\u015bwiadczenia w rz\u0105dzeniu, uda\u0142o jej si\u0119 zabezpieczy\u0107 sw\u0105 pozycj\u0119 kr\u00f3lowej i w\u0142ada\u0107 monarchi\u0105 habsbursk\u0105 przez 40 lat."
            }
        ]
    }
}