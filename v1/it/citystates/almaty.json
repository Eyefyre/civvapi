{
    "id": 17,
    "name": "Almaty",
    "historical_info": "Situata vicino al confine sud-orientale del moderno Kazakistan, l'area di Almaty ha ospitato insediamenti umani fin dal 1000 a.C. All'inizio gli abitanti erano raccolti in fattorie sparse o in trib\u00f9 nomadi di allevatori, e fu solo in epoca medievale che Almaty cominci\u00f2 a prosperare come citt\u00e0, quando divent\u00f2 una tappa obbligata sulla Via della Seta. Per tre secoli Almaty fu un centro fiorente per l'agricoltura e l'artigianato, finch\u00e9 nel XIII secolo venne praticamente distrutta dalle incursioni dei Mongoli. Nel XV secolo Almaty e la regione circostante si trovavano in uno stato di declino.Solo nel 1854, quando fu rifondata da un gruppo di Cosacchi, Almaty cominci\u00f2 a rifiorire sviluppandosi fino a diventare la citt\u00e0 moderna di oggi. Durante il periodo imperiale la Russia costru\u00ec sulle sue antiche fondamenta il Forte Zailiyskoye, successivamente ribattezzato Forte Vernyi. Un anno dopo i soldati cominciarono ad accogliere contadini e commercianti e trasformarono l'insediamento in una vera e propria cittadina, che ospitava il centro amministrativo della neonata provincia Semirechye del Turkistan. Per 30 brevi anni questa nuova versione di Almaty riprese a prosperare, finch\u00e9 nel 1887 fu distrutta in meno di 12 minuti da un catastrofico terremoto.All'inizio del XX secolo il nome della citt\u00e0 fu cambiato in Alma-Ata. La costruzione della ferrovia che collega il Turkistan alla Siberia le fece riguadagnare una parte della sua antica importanza come centro commerciale. Nel 1936 la capitale del Kazakistan fu spostata ad Alma-Ata con l'intenzione di farne una specie di Mecca culturale. Nel 1993 il nome di Alma-Ata fu di nuovo cambiato nell'originale Almaty (un riferimento ai grandi meleti che la circondano).Nel 1997 il governo spost\u00f2 la capitale ad Astana, una citt\u00e0 molto meno minacciata dai disastri naturali. Nonostante questo inconveniente politico e la costante minaccia di distruzione a causa di catastrofiche colate di fango, ancora una volta Almaty sta prosperando come centro culturale, finanziario e industriale.",
    "category": "Citt\u00e0-stato militaristiche"
}