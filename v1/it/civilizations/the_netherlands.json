{
    "id": 33,
    "name": "Olanda|dell'Olanda|all'Olanda|l'Olanda|dall'Olanda",
    "icon": "https://eyefyre.github.io/civvapi/images/civ_icons/olanda|dell'olanda|all'olanda|l'olanda|dall'olanda.png",
    "dawn_of_man": "Salve, gagliardo principe Guglielmo d'Orange, liberatore dei Paesi Bassi ed eroe del popolo olandese. Grazie ai tuoi generosi sforzi la ribellione del 1568 ha spinto l'Olanda sul cammino che, attraverso la Guerra degli Ottant'anni, si \u00e8 concluso con la sua liberazione dal giogo spagnolo. Le tue imprese hanno portato alla creazione di una delle prime repubbliche moderne d'Europa: le Sette Province Unite. Hai dato la tua vita per il paese, cadendo per mano di un assassino nel 1584, ma la tua morte \u00e8 servita solo a dare ulteriore coraggio al popolo, che ti ricorder\u00e0 sempre come \"Padre della Terra dei Padri\" e simbolo dell'indipendenza olandese.Coraggioso principe, la tua gente ha ancora sete della guida che cos\u00ec saggiamente hai saputo dargli. Saprai assicurare ancora una volta la sovranit\u00e0 del tuo regno e condurre il tuo popolo alla grandezza? Plasmerai una civilt\u00e0 in grado di superare la prova del tempo?",
    "unique_buildings": [],
    "unique_units": [
        {
            "name": "Pezzente del mare|un Pezzente del mare|dal tuo Pezzente del mare|al tuo Pezzente del mare|il tuo Pezzente del mare|da un Pezzente del mare",
            "url": "https://eyefyre.github.io/civvapi/v1/it/units/sea_beggar.json"
        }
    ],
    "city_names": [
        "Amsterdam",
        "Rotterdam",
        "Utrecht",
        "Groningen",
        "Breda",
        "Nijmegen",
        "L'Aia",
        "Haarlem",
        "Arnhem",
        "Zutphen",
        "Maastricht",
        "Tilburg",
        "Eindhoven",
        "Dordrecht",
        "'s-Hertogenbosch",
        "Almere",
        "Alkmaar",
        "Brielle",
        "Vlissingen",
        "Apeldoorn",
        "Enschede",
        "Amersfoort",
        "Zwolle",
        "Venlo",
        "Uden",
        "Grave",
        "Delft",
        "Gouda",
        "Nieuwstadt",
        "Weesp",
        "Coevorden",
        "Kerkrade"
    ],
    "spy_names": [
        "Joost",
        "Hendrika",
        "Marten",
        "Anke",
        "Guus",
        "Mr. X",
        "Dr Grijs",
        "Willem",
        "Thijs",
        "Neef"
    ],
    "historical_info": [
        {
            "heading": "Storia",
            "text": "Il regno dei Paesi Bassi, chiamato pi\u00f9 spesso semplicemente \"Olanda\", \u00e8 cresciuto sotto l'influenza di molti imperi ambiziosi sino a diventare, da piccola provincia del nord Europa, uno dei pi\u00f9 importanti snodi commerciali di tutto il mondo. A partire dalle conquiste dei romani, passando per l'invasione dei Franchi e la conquista da parte del Sacro Romano Impero, l'Olanda \u00e8 stata un bersaglio abituale per le mire espansionistiche dei regni europei. Tuttavia nessuno lasci\u00f2 un segno pi\u00f9 grande degli Asburgo spagnoli, che sotto il regno di Filippo contribuirono direttamente, con la persecuzione dei protestanti olandesi, allo scoppio della Guerra degli Ottant'anni. La lunga lotta per l'indipendenza contrappose i cittadini olandesi ai signori spagnoli per quasi un secolo. Una volta liberato dal dominio spagnolo, il popolo dei Paesi Bassi cerc\u00f2 tenacemente per stabilire la propria identit\u00e0 nazionale. Mentre la nuova repubblica si sviluppava fino a diventare una grande potenza economica, molti importanti personaggi della cultura e della scienza sorsero dalla nazione appena formata."
        },
        {
            "heading": "Geografia e clima",
            "text": "Il Regno dei Paesi Bassi si estende sulla costa dell'Europa settentrionale e controlla anche i territori di Aruba, Cura\u00e7ao e Sint Maarten nel Mar dei Caraibi. Come dice il nome, il paese si trova a un'altitudine estremamente bassa sul livello del mare: gran parte del territorio \u00e8 stata strappata all'acqua attraverso l'uso estensivo di dighe. Nonostante occupino una superficie relativamente limitata, i Paesi Bassi sono popolati da pi\u00f9 di 16 milioni di persone. I Paesi Bassi hanno una lunga storia di pianificazione e sviluppo urbano, a causa della poca terra disponibile e del fatto che molti olandesi risiedono in centri densamente popolati come la capitale Amsterdam."
        },
        {
            "heading": "Preistoria",
            "text": "Prima dell'arrivo dei romani nel I secolo a.C., la regione dei Paesi Bassi era abitata da diverse trib\u00f9 germaniche. Queste trib\u00f9, che erano migrate dalle terre circostanti e in particolare dalla Scandinavia, comprendevano i primi discendenti dei celti originari delle vicine Austria e Germania. I batavi, che vivevano su un'isola lungo il fiume Reno, erano tra i pi\u00f9 potenti e temuti: sebbene non fossero particolarmente abili nel commercio o nell'artigianato, la loro ferocia in battaglia era sufficiente per attribuire loro una posizione dominante tra le trib\u00f9 dell'area."
        },
        {
            "heading": "L'occupazione romana",
            "text": "La regione meridionale dei Paesi Bassi, chiamata dai romani Germania Inferiore, fu occupata durante il I secolo d.C. dall'esercito romano. Come testimonia Giulio Cesare nel suo \"De Bello Gallico\", i batavi avrebbero combattuto a fianco dei romani come mercenari nelle campagne attraverso l'Europa. Alla fine i batavi si ribellarono al controllo sempre pi\u00f9 stretto di Roma, il che port\u00f2 alla loro sconfitta e sottomissione. Le forze romane controllarono incontrastate la zona per quasi 400 anni, fino al collasso dell'impero."
        },
        {
            "heading": "Frisoni e franchi",
            "text": "Sebbene le testimonianze scritte su questo periodo siano scarse, dopo il declino dell'impero romano i territori dei Paesi Bassi furono rapidamente occupati da franchi e frisoni. Bench\u00e9 queste trib\u00f9 avessero vissuto nella zona per secoli, fu solo quando venne a mancare il potere imperiale che poterono espandersi senza limiti. A un certo punto l'impero dei franchi controll\u00f2 tutte le terre che oggi corrispondono a Paesi Bassi e Germania, con l'eccezione del regno frisone situato sulla costa settentrionale. Vivendo cos\u00ec vicini, alla fine franchi e frisoni divennero acerrimi rivali e scatenarono una serie di guerre per risolvere le loro dispute territoriali. Nel 734, la vittoria dei franchi nella battaglia di Boarn segn\u00f2 la dissoluzione del regno dei frisoni e la loro assimilazione nell'impero franco. La successiva conquista dell'Italia e l'espansione franca sotto Carlo Magno gettarono le basi di molte future nazioni, come la Francia e la Germania, che nei secoli seguenti avrebbero dominato i Paesi Bassi."
        },
        {
            "heading": "Imperi instabili",
            "text": "Dopo la morte di Carlo Magno, nell'814, l'impero dei franchi venne diviso in tre regni: centrale, orientale e occidentale. La maggior parte dei Paesi Bassi entr\u00f2 a far parte del regno franco centrale, sotto la guida di Lotario I. La divisione del vasto impero di un tempo port\u00f2 anche alla creazione del Regno di Germania (che sarebbe diventato il Sacro Romano Impero) e del Regno di Francia, che in seguito si sarebbero battuti per ottenere influenza e territori nei Paesi Bassi. Gran parte della regione sarebbe caduta sotto il dominio del Sacro Romano Impero nel corso del XV secolo, ma i duchi di Borgogna, un ramo della famiglia reale francese, cominciarono molto prima a rivolgere l'attenzione verso i Paesi Bassi con l'intento di annetterli.Fu sempre in questo periodo che la prima di molte terribili inondazioni colp\u00ec i Paesi Bassi, uccidendo migliaia di persone e distruggendo gran parte del paese. Nel 1287, la disastrosa inondazione di Santa Lucia uccise pi\u00f9 di 50.000 persone e trasform\u00f2 un piccolo lago in un'insenatura del Mare del Nord chiamata Zuiderzee. Solo nel XX secolo lo Zuiderzee fu finalmente isolato dal Mare del Nord, ristabilendo cos\u00ec l'antico lago d'acqua dolce."
        },
        {
            "heading": "Passaggi di potere",
            "text": "Durante il XIV e il XV secolo i Paesi Bassi e il vicino Belgio caddero sotto il controllo quasi completo dei vicini duchi di Borgogna. Nel corso del Quattrocento, tramite un'attenta politica matrimoniale e la gestione accorta delle eredit\u00e0, i duchi francesi continuarono ad acquisire e annettere sempre pi\u00f9 territori.I possedimenti borgognoni nei Paesi Bassi furono ereditati dalla Casata degli Asburgo attraverso il matrimonio di Maria di Borgogna con il Duca d'Austria, Massimiliano I. Bench\u00e9 il suo diritto a una simile eredit\u00e0 fosse conteso dal re di Francia, alla fine i territori passarono al figlio di Maria, Filippo I, assicurando il trasferimento del potere agli Asburgo.Nel 1521 la casata degli Asburgo venne suddivisa in due rami, uno spagnolo e uno austriaco. Gli Asburgo di Spagna mantennero il controllo dei Paesi Bassi, mentre gli austriaci ottennero la Germania e la regione circostante come monarchi del Sacro Romano Impero."
        },
        {
            "heading": "La riforma protestante",
            "text": "Durante la Riforma, in cui venne messa in questione la tradizionale autorit\u00e0 del cattolicesimo romano, il movimento protestante ottenne una solida presa nei Paesi Bassi. L'espansione del credo protestante in Olanda preoccup\u00f2 molto i re cattolici, prima Carlo V e poi ancor di pi\u00f9 suo figlio, Filippo II di Spagna. La persecuzione sempre pi\u00f9 intensa dei protestanti olandesi da parte di Filippo port\u00f2 negli anni seguenti a un'ondata di malcontento sempre crescente tra la popolazione."
        },
        {
            "heading": "La sollevazione contro la Spagna",
            "text": "Mentre il risentimento per la politica di Filippo si diffondeva nei Paesi Bassi, Guglielmo d'Orange, che sarebbe diventato la figura pi\u00f9 importante della rivolta olandese, si fece portavoce della tolleranza religiosa. Guglielmo stesso era nato protestante, ma si era convertito al cattolicesimo come parte della sua educazione nobile. Indipendentemente dalle sue idee religiose, Guglielmo credeva fermamente che tutti avessero il diritto di praticare il loro credo. Guglielmo era un nobile olandese e voleva servire la Spagna come suddito leale, perci\u00f2 al principio esit\u00f2 a sfidare il re. Tuttavia, quando Filippo non fece alcun tentativo di soddisfare le richieste degli olandesi, Guglielmo fu obbligato ad agire. Nel 1567 erano gi\u00e0 in atto molte piccole ribellioni, e Guglielmo venne dichiarato fuorilegge dalla Spagna per aver finanziato la rivolta e aver voltato le spalle a Filippo.Dopo che Guglielmo, alla testa del suo esercito, ebbe ottenuto parecchie vittorie negli scontri con la Spagna, nel 1581 fu istituita nei territori settentrionali liberati la Repubblica delle Sette Province Unite. Ma questi primi successi iniziali segnarono solo l'inizio del lungo conflitto noto come Guerra degli Ottant'anni, durante la quale la corona spagnola mantenne il controllo dei territori olandesi meridionali. Nel 1584 Guglielmo d'Orange fu assassinato da un cattolico fedele al re Filippo. La guerra infuri\u00f2 fino al 1648, quando tutta la Repubblica olandese fu definitivamente liberata dal giogo spagnolo."
        },
        {
            "heading": "Dominazione del mercato",
            "text": "In seguito alla Guerra degli Ottant'anni e alla creazione della Repubblica olandese nel nord, i Paesi Bassi divennero rapidamente un centro di commercio fondamentale in Europa. Con la Compagnia Olandese delle Indie Orientali, la prima societ\u00e0 multinazionale del mondo, i mercanti stabilirono nuove rotte commerciali e fondarono colonie in tutto il mondo. Questo periodo, che in seguito sar\u00e0 chiamato \"'et\u00e0 dell'oro olandese\", vide anche rapidi progressi scientifici, innovazioni militari e una fioritura dell'arte e della musica."
        },
        {
            "heading": "La lotta per il predominio navale",
            "text": "L'Inghilterra era sempre pi\u00f9 preoccupata dal commercio olandese con le colonie inglesi, francesi e spagnole, che ostacolava i traffici inglesi e ne diminuiva il profitto. Nel 1651 il Parlamento inglese approv\u00f2 una serie di atti per controllare il volume della navigazione olandese. Note collettivamente come Atto di Navigazione, queste regole cercarono di limitare l'accesso olandese ai porti inglesi. Questi sforzi dell'Inghilterra di ottenere il controllo sul mare portarono direttamente a una serie di conflitti, noti come Guerre anglo-olandesi, che si protrassero per pi\u00f9 di cent'anni. Fino al Settecento inoltrato il potere politico e commerciale olandese risult\u00f2 notevolmente ridimensionato dalle numerose battaglie navali, che avevano ridotto il numero e il potere della flotta olandese."
        },
        {
            "heading": "Fondazione del regno",
            "text": "Nel 1795, durante le Guerre napoleoniche, i Paesi Bassi vennero invasi dai francesi che vi costituirono l'effimera repubblica-fantoccio di Batavia. La firma del Trattato di Fontainebleau, nel 1814, dichiar\u00f2 formalmente la fine delle conquiste di Napoleone in Europa: il popolo olandese riguadagn\u00f2 ancora una volta la sua indipendenza e form\u00f2 il Regno Unito dei Paesi Bassi. Poco dopo il Belgio, che fino a quel momento era considerato parte dei Paesi Bassi, se ne separ\u00f2 per diventare una nazione indipendente nel 1830."
        },
        {
            "heading": "Le guerre mondiali",
            "text": "Da quando per la prima volta si sono proclamati stato indipendente, gli olandesi si sono sempre sforzati di mantenere quanto pi\u00f9 possibile una politica di neutralit\u00e0. I Paesi Bassi rimasero neutrali per tutta la durata della Prima Guerra Mondiale, non prendendo le armi, ma continuando a mantenere legami economici con entrambe le parti belligeranti.I fiamminghi dichiararono la loro neutralit\u00e0 anche allo scoppio della Seconda Guerra Mondiale. Questa volta, comunque, la Germania non permise al prezioso territorio olandese di restare fuori dal conflitto. Nel 1940 i nazisti invasero i Paesi Bassi. L'esercito fiammingo oppose resistenza, ma alla fine i Paesi Bassi furono sopraffatti e occupati dal Terzo Reich. Durante l'occupazione tedesca il governo olandese fugg\u00ec dal paese e oper\u00f2 in esilio, lasciando la nazione sotto il controllo nazista. Sebbene fosse sorto un movimento di resistenza, i nazisti riuscirono tuttavia a uccidere migliaia di ebrei olandesi ed ebrei esiliati dalla Germania, tra cui Anna Frank, il cui diario \u00e8 diventato un'importante testimonianza dell'Olocausto.Nel 1944, nel tentativo di ottenere il controllo dei ponti sul Reno e sulla Mosa che collegavano i Paesi Bassi alla Germania, gli Alleati tentarono una delle pi\u00f9 grandi missioni paracadutate della storia, l'Operazione Market Garden. Gli alleati lanciarono nella regione migliaia di paracadutisti, ma la missione ebbe un successo molto limitato. I comandanti alleati diedero la colpa alle condizioni meteorologiche sfavorevoli e alle difficolt\u00e0 di comunicazione. In ogni caso i Paesi Bassi rimasero nelle mani del regime nazista fino alla resa dell'esercito tedesco, nella primavera del 1945."
        },
        {
            "heading": "L'Olanda moderna",
            "text": "L'attuale Regno dei Paesi Bassi \u00e8 una monarchia costituzionale con un parlamento eletto che governa al fianco della Regina Reggente, Beatrice. Come membro fondatore dell'Unione Europea, il regno ha contribuito per lungo tempo agli sforzi dell'Unione di portare relazioni pacifiche e stabilit\u00e0 economica alla regione. L'Aia, la terza maggiore citt\u00e0 dei Paesi Bassi, \u00e8 sede del governo olandese e della Corte di Giustizia Internazionale delle Nazioni Unite."
        },
        {
            "heading": "Icone culturali",
            "text": "Nel corso della loro storia i Paesi Bassi hanno dato i natali ad alcuni degli artisti, scienziati, ricercatori e studiosi pi\u00f9 stimati del mondo, molti dei quali hanno dato un contributo fondamentale per stabilire le basi della pratica moderna nei rispettivi campi. I famosi pittori Rembrandt van Rijn e Vincent Van Gogh erano entrambi olandesi, e oggi le loro opere sono fra le pi\u00f9 preziose e ammirate al mondo. Scienziati come Christiaan Huygens, lo scopritore degli anelli di Saturno, e Antonie van Leeuwenhoek, il \"padre della microbiologia\", hanno entrambi dato un contributo immenso alla scienza."
        },
        {
            "heading": "Icone culturali",
            "text": "Nel corso della loro storia i Paesi Bassi hanno dato i natali ad alcuni degli artisti, scienziati, ricercatori e studiosi pi\u00f9 stimati del mondo, molti dei quali hanno dato un contributo fondamentale per stabilire le basi della pratica moderna nei rispettivi campi. I famosi pittori Rembrandt van Rijn e Vincent Van Gogh erano entrambi olandesi, e oggi le loro opere sono fra le pi\u00f9 preziose e ammirate al mondo. Scienziati come Christiaan Huygens, lo scopritore degli anelli di Saturno, e Antonie van Leeuwenhoek, il \"padre della microbiologia\", hanno entrambi dato un contributo immenso alla scienza."
        }
    ],
    "leader": {
        "name": "Guglielmo d'Orange",
        "subtitle": "Leader dell'Olanda",
        "lived": "dal 1533 al 1584 d.C.",
        "icon": "https://eyefyre.github.io/civvapi/images/leader_icons/guglielmo_d'orange.png",
        "trait": {
            "name": "Compagnia Olandese delle Indie Orientali",
            "effect": "Permette di conservare il 50% della Felicit\u00e0 apportata da una risorsa di lusso quando anche l'ultima copia viene scambiata."
        },
        "titles": [
            "Principe d'Orange"
        ],
        "historical_info": [
            {
                "heading": "Storia",
                "text": "Generalmente considerato sia fondatore sia liberatore dell'Olanda, Guglielmo, Principe d'Orange, noto anche come \"Guglielmo il taciturno\", a met\u00e0 del XVI secolo guid\u00f2 una rivolta contro la dinastia spagnola degli Asburgo che manteneva il dominio sui Paesi Bassi. Un tempo leale servitore di re Filippo II di Spagna, Guglielmo divent\u00f2 col tempo il pi\u00f9 importante leader della rivolta a causa del profondo odio verso la persecuzione spagnola nei confronti dei protestanti olandesi. Chiamando a raccolta i nobili che lo seguivano nella sua causa Guglielmo, ormai diventato un fuorilegge agli occhi della monarchia spagnola, condusse l'esercito olandese in molte battaglie vittoriose contro il re prima di rimanere vittima di una pallottola assassina nel 1584."
            },
            {
                "heading": "Educazione da nobile",
                "text": "Nato conte Guglielmo di Nassau nel 1533, Guglielmo eredit\u00f2 il titolo di Principe d'Orange all'et\u00e0 di 11 anni quando suo cugino Renato mor\u00ec senza altri eredi a cui passare titolo e terre. Durante questo periodo gli olandesi erano sotto il dominio del Sacro Romano Impero nella persona di Carlo V, che oltre a governare la monarchia asburgica era anche re di Spagna. Guglielmo ricevette tutta l'istruzione e l'addestramento che si confaceva a un nobile e divenne un membro importante della corte imperiale. Il legame dell'imperatore con la corona spagnola gioc\u00f2 un ruolo importante nei successivi sforzi di Guglielmo per affrancare l'Olanda dal controllo spagnolo.A poco pi\u00f9 di vent'anni Guglielmo aveva gi\u00e0 fatto una buona carriera militare ed era un comandante dell'esercito imperiale: a questo si aggiungevano diversi incarichi diplomatici come consigliere dell'imperatore. Ma il trattamento di favore da parte dell'imperatore gli era costato la rinuncia alla fede: per scalare pi\u00f9 facilmente il potere aveva infatti abbandonato il credo luterano con cui era cresciuto in favore del cattolicesimo romano."
            },
            {
                "heading": "Le radici della ribellione",
                "text": "Nel 1555, Carlo abdic\u00f2 e lasci\u00f2 la corona di Spagna a suo figlio, Filippo II. Filippo era noto per la crudele noncuranza con cui trattava i suoi sudditi protestanti: non aveva alcuna simpatia per il loro credo, tanto che ampli\u00f2 i poteri dell'Inquisizione contro la Riforma. Dopo essere passato al servizio del nuovo re Filippo, Guglielmo cominci\u00f2 a capire le sue vere intenzioni: era chiaro che non si faceva scrupoli pur di sbarazzarsi dei protestanti con qualsiasi mezzo. Sebbene Guglielmo avesse adottato il cattolicesimo come parte della sua istruzione, era cresciuto luterano, e credeva ancora fortemente nel diritto della persone di seguire liberamente il proprio credo. Si dice che durante una battuta di caccia Guglielmo abbia ascoltato per caso una conversazione tra Filippo e re Enrico II di Francia: i due monarchi parlavano di come i protestanti in entrambi i regni sarebbero stati sterminati. Quest'avvenimento sarebbe stato causa della decisione di Guglielmo di opporsi a Filippo e al controllo spagnolo dei Paesi Bassi.Nel tentativo di opprimere i protestanti che si erano stabiliti in Olanda e ridurli all'esilio, o peggio, Filippo concep\u00ec un sistema di \"manifesti\". Questi manifesti funzionavano come editti e stabilivano che professare il credo luterano e calvinista fosse un reato punibile con la tortura e la morte. La persecuzione fu cos\u00ec drastica che molti cattolici olandesi si unirono ai protestanti nell'opposizione alle politiche di Filippo.Guglielmo cominci\u00f2 a criticare apertamente il re in pubblico, manifestando la propria opinione in proposito e incoraggiando altri a contrastare la repressione di Filippo. Nel 1566 il Compromesso dei Nobili, un'alleanza di nobili olandesi, present\u00f2 una petizione alla governatrice dei Paesi Bassi per conto della Spagna, Margherita di Parma, affinch\u00e9 ponesse fine alla persecuzione dei protestanti. Malgrado tutti i loro tentativi per ottenere una risoluzione pacifica, Filippo rifiut\u00f2 la petizione che gli era stata inoltrata. Per tutta risposta nel territorio olandese esplose l'iconoclastia: in tutto il paese i protestanti rivoltosi distrussero innumerevoli icone cattoliche."
            },
            {
                "heading": "L'insurrezione ha inizio",
                "text": "Poich\u00e9 l'iconoclastia si diffondeva insieme a sempre pi\u00f9 numerose manifestazioni pubbliche del culto protestante proibito, Filippo invi\u00f2 nei Paesi Bassi il Duca d'Alba, Fernando \u00c1lvarez de Toledo, noto con il soprannome di \"Duca di Ferro\", per sopprimere la rivolta e schiacciare i rivoltosi. Subito dopo il suo arrivo il duca istitu\u00ec il Consiglio dei Torbidi, che in seguito i protestanti ribattezzarono \"tribunale di sangue\", per organizzare il processo e la punizione dei ribelli e dei loro capi. Molti di quelli convocati dal consiglio si diedero alla fuga, incluso lo stesso Guglielmo, ma si calcola che 1.000 o pi\u00f9 protestanti siano stati processati e giustiziati per mano del Duca di Ferro."
            },
            {
                "heading": "Scoppia la guerra",
                "text": "Mentre finanziava la rivolta dalla sua casa natia a Nassau, Guglielmo organizz\u00f2 insieme ai ribelli diversi eserciti per attaccare gli spagnoli su pi\u00f9 fronti. I protestanti esiliati e i nobili olandesi che si opponevano agli spagnoli sono passati alla storia con il termine \"Geuzen\" o Pezzenti: tra loro la forza predominante era quella dei \"Watergeuzen\", i Pezzenti di mare. Guglielmo utilizz\u00f2 le sue ricchezze per finanziare i Pezzenti di mare ed equipaggiare le loro navi, con cui i Watergeuzen attaccarono le citt\u00e0 olandesi sulla costa muovendosi come corsari.Il fratello di Guglielmo, Luigi di Nassau, condusse un esercito di mercenari e ugonotti francesi contro un'armata spagnola comandata da Giovanni de Ligne, un nobile olandese ancora leale a Filippo. Lo scontro avvenne nel 1568 nella Battaglia di Heiligerlee, nella provincia olandese settentrionale di Groningen. Luigi sbaragli\u00f2 l'esercito spagnolo e Giovanni de Ligne rimase ucciso. Sfortunatamente anche l'altro fratello di Luigi e Guglielmo, Adolfo, rest\u00f2 ucciso mentre comandava la cavalleria fiamminga. Secondo gli storici questa storica battaglia segna l'inizio della Guerra degli Ottant'anni, il grande conflitto per l'indipendenza dei Paesi Bassi.Nella Battaglia di Jemmingen, avvenuta poco tempo dopo, l'esercito di Luigi fu spazzato via dalle forze spagnole mentre tentava di catturare la stessa citt\u00e0 di Groningen e Luigi fu costretto a ritirarsi. A questo punto Guglielmo stesso prese il comando delle operazioni e ottenne parecchie vittorie, liberando un numero sempre maggiore di citt\u00e0 dagli spagnoli e incoraggiando la popolazione olandese. Nei dieci anni successivi gli olandesi ottennero il controllo di gran parte dei territori a nord, ma gli spagnoli continuavano a dominare la parte meridionale dei Paesi Bassi."
            },
            {
                "heading": "Le radici dell'indipendenza",
                "text": "Nel 1573 l'Unione di Utrecht venne stipulata nell'omonima citt\u00e0 settentrionale. Il documento sanciva appunto l'unione delle province olandesi del nord contro la Spagna. Sebbene la regione non fosse ancora del tutto indipendente, l'unione segn\u00f2 chiaramente un punto di svolta nel rifiuto della dominazione spagnola. La Spagna manteneva ancora il controllo sui territori meridionali quando, nel 1581, l'Atto di Abiura dichiar\u00f2 finalmente in modo formale l'indipendenza dei Paesi Bassi dal dominio di Filippo. Sfortunatamente Guglielmo non visse abbastanza per vedere l'Olanda del tutto libera dal giogo spagnolo."
            },
            {
                "heading": "Tentativi di assassinio",
                "text": "Re Filippo aveva posto un'enorme ricompensa sulla sua testa, tanto che poco dopo vi fu il primo attentato alla sua vita: nel 1582 lo spagnolo Juan de Jauregui gli spar\u00f2, ferendolo al collo. Nonostante fosse stato ferito gravemente, Guglielmo sopravvisse, ma la lenta guarigione limit\u00f2 il suo coinvolgimento nella rivolta. Meno di due anni dopo Guglielmo fu nuovamente attaccato da un assassino, questa volta un cattolico francese di nome Balthasar Gerard. Balthasar aggred\u00ec Guglielmo a casa sua e gli spar\u00f2 tre volte: la pallottola fatale colp\u00ec Guglielmo al petto.Nei giorni successivi Balthasar venne processato e condannato a morte. Prima dell'esecuzione fu punito per un'intera settimana con ogni tortura possibile: il sollievo per Balthasar giunse solo con la decapitazione finale."
            },
            {
                "heading": "Il giudizio della Storia",
                "text": "Oggi Guglielmo \u00e8 considerato il padre ispiratore del movimento indipendentista olandese e della stessa nazione moderna che conosciamo. Spingendo gli olandesi a ribellarsi contro il dominio spagnolo e gli abusi nei confronti dei protestanti, Guglielmo dedic\u00f2 la sua vita al perseguimento di una concezione illuminata che sosteneva fermamente che a tutti gli uomini fosse concesso di seguire in libert\u00e0 il proprio credo."
            }
        ]
    }
}