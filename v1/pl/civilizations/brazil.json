{
    "id": 36,
    "name": "Brazylia|Brazylii|Brazylii|Brazyli\u0119|Brazyli\u0105|Brazylii",
    "icon": "https://eyefyre.github.io/civvapi/images/civ_icons/brazil.png",
    "dawn_of_man": "B\u0105d\u017a pozdrowiony, szacowny i \u0142askawy Pedro II, cesarzu Brazylijczyk\u00f3w. Z niezaprzeczaln\u0105 m\u0105dro\u015bci\u0105 i godno\u015bci\u0105 rz\u0105dzi\u0142e\u015b brazylijskim cesarstwem przez ponad 50 lat, zaprowadzaj\u0105c w nim trwa\u0142y pok\u00f3j i dobrobyt. Twojej reputacji surowego, lecz sprawiedliwego w\u0142adcy nie splami\u0142a nawet najmniejsza kontrowersja, a niezachwiane oddanie ludowi Brazylii budzi\u0142o nadziej\u0119 i zapewni\u0142o mu wa\u017cne miejsce na kontynencie. Twe dokonania naukowe i obrona wolno\u015bci s\u0142owa doprowadzi\u0142y do stworzenia wielu instytucji edukacyjnych, co wzmocni\u0142o u Brazylijczyk\u00f3w poczucie to\u017csamo\u015bci narodowej.Czcigodny cesarzu Pedro, lud t\u0119skni za czasem twojego pokojowego panowania, gdy wys\u0142uchiwa\u0142e\u015b opowie\u015bci poddanych i zapewnia\u0142e\u015b ich o \u015bwietlanej przysz\u0142o\u015bci. Czy zn\u00f3w poprowadzisz cesarstwo ku \u015bwietno\u015bci? Czy zbudujesz cywilizacj\u0119, kt\u00f3ra przetrwa pr\u00f3b\u0119 czasu?",
    "unique_buildings": [],
    "unique_units": [
        {
            "name": "Pracinhas",
            "url": "https://eyefyre.github.io/civvapi/v1/pl/units/pracinha.json"
        }
    ],
    "city_names": [
        "Rio de Janeiro",
        "Sao Paulo",
        "Salvador|Salvadoru|Salvadorowi|Salvador|Salvadorem|Salvadorze",
        "Brasilia|Brasilii|Brasilii|Brasili\u0119|Brasili\u0105|Brasilii",
        "Fortaleza|Fortalezy|Fortalezie|Fortalez\u0119|Fortalez\u0105|Fortalezie",
        "Belo Horizonte",
        "Manaus",
        "Kurytyba|Kurytyby|Kurytybie|Kurytyb\u0119|Kurytyb\u0105|Kurytybie",
        "Recife",
        "Porto Alegre",
        "Belem",
        "Goiania|Goianii|Goianii|Goiani\u0119|Goiani\u0105|Goianii",
        "Guarulhos",
        "Campinas",
        "Sao Luis",
        "Maceio",
        "Duque de Caxias",
        "Natal|Natalu|Natalowi|Natal|Natalem|Natalu",
        "Campo Grande",
        "Teresina|Teresiny|Teresinie|Teresin\u0119|Teresin\u0105|Teresinie",
        "Florianopolis",
        "Nova Iguacu",
        "Sao Bernardo do Campo",
        "Joao Pessoa",
        "Osasco",
        "Jaboatao dos Guararapes",
        "Sao Jose dos Campos",
        "Contagem",
        "Uberlandia|Uberlandii|Uberlandii|Uberlandi\u0119|Uberlandi\u0105|Uberlandii",
        "Aracaju",
        "Cuiaba|Cuiaby|Cuiabie|Cuiab\u0119|Cuiab\u0105|Cuiabie",
        "Feira de Santana",
        "Juiz de Fora",
        "Joinville",
        "Macapa|Macapy|Macapie|Macap\u0119|Macap\u0105|Macapie"
    ],
    "spy_names": [
        "Antonio",
        "Bartolomeu",
        "Domingos",
        "Estevao",
        "Fernao",
        "Francisco",
        "Pascoal",
        "Salvador",
        "Tome",
        "Bianca"
    ],
    "historical_info": [
        {
            "heading": "Historia",
            "text": "Paulo Coelho, najwi\u0119kszy brazylijski powie\u015bciopisarz, m\u00f3wi\u0142 o historii swego ludu: \u201ePoszukiwali skarbu swojego przeznaczenia, wcale nie chc\u0105c go tak naprawd\u0119 prze\u017cy\u0107\u201d. Spo\u015br\u00f3d by\u0142ych kolonii w Amerykach Brazylia jest wyj\u0105tkowa, poniewa\u017c poza tym, \u017ce uzyska\u0142a niepodleg\u0142o\u015b\u0107 drog\u0105 wzgl\u0119dnie pokojow\u0105, nie rozpad\u0142a si\u0119, jak kolonie brytyjskie i hiszpa\u0144skie, na wiele kraj\u00f3w. By\u0142a ona koloni\u0105 portugalsk\u0105 od 1500 r., kiedy to Pedro Cabral obj\u0105\u0142 j\u0105 w posiadanie w imieniu swego suwerena, a\u017c do 1815 r., kiedy to kr\u00f3lewska rodzina na wygnaniu wynios\u0142a j\u0105 do statusu kr\u00f3lestwa. Pe\u0142n\u0105 niepodleg\u0142o\u015b\u0107 osi\u0105gn\u0119\u0142a w 1822 r., kiedy to powsta\u0142o Cesarstwo Brazylii b\u0119d\u0105ce monarchi\u0105 konstytucyjn\u0105 posiadaj\u0105c\u0105 parlament. Po obaleniu Pedra II, drugiego i ostatniego cesarza, kraj w 1889 r. sta\u0142 si\u0119 republik\u0105. Cho\u0107 przez kolejne stulecie w\u0142adali ni\u0105 dyktatorzy i junty wojskowe, osi\u0105gn\u0119\u0142a ona prawdziw\u0105 demokracj\u0119 w latach 80. XX w., kiedy w wyniku negocjacji w\u0142adz\u0119 przej\u0105\u0142 pierwszy wybrany w wyborach rz\u0105d. Dzi\u0119ki swym zdolnym przyw\u00f3dcom Brazylia osi\u0105gn\u0119\u0142a polityczn\u0105 i gospodarcz\u0105 stabilizacj\u0119 oraz sta\u0142a si\u0119 wa\u017cnym i wp\u0142ywowym cz\u0142onkiem spo\u0142eczno\u015bci mi\u0119dzynarodowej, znajduj\u0105c wreszcie \u201eskarb swojego przeznaczenia\u201d."
        },
        {
            "heading": "Klimat i teren",
            "text": "Brazylia jest pi\u0105tym co do wielko\u015bci pa\u0144stwem \u015bwiata - rozci\u0105ga si\u0119 na po\u0142ow\u0119 powierzchni Ameryki Po\u0142udniowej. Jest te\u017c jednym z 17 kraj\u00f3w posiadaj\u0105cych wysoce zr\u00f3\u017cnicowany system przyrodniczy - \u017cyje tu wiele gatunk\u00f3w ro\u015blin, zwierz\u0105t, istniej\u0105 rozmaite siedliska, surowce naturalne i rodzaje terenu. Na jej powierzchni znajduje si\u0119 wi\u0119kszo\u015b\u0107 dorzecza Amazonki, najwi\u0119kszego na \u015bwiecie systemu rzecznego oraz najwi\u0119kszego dziewiczego lasu tropikalnego. Z tego powodu kraj obfituje w tereny tropikalne i subtropikalne, w tym mokrad\u0142a, sawanny, pokryte d\u017cungl\u0105 p\u0142askowy\u017ce i niewysokie g\u00f3ry. Wzd\u0142u\u017c maj\u0105cej 12\u00a0000 kilometr\u00f3w linii brzegowej Brazylii le\u017cy wiele archipelag\u00f3w. Najwy\u017cej po\u0142o\u017cone terytoria znajduj\u0105 si\u0119 na po\u0142udniu kraju, wynosz\u0105c si\u0119 ostatecznie jako niskie pasma g\u00f3rskie, takie jak Mantiqueira i Espinhaco, kt\u00f3rych najwy\u017csze szczyty maj\u0105 ok. 1200 m. n.p.m. W wi\u0119kszo\u015bci po\u0142o\u017conego na r\u00f3wniku pa\u0144stwa panuje klimat tropikalny podzielony na 5 podtyp\u00f3w: r\u00f3wnikowy, tropikalny, tropikalny g\u00f3rski, umiarkowany i subtropikalny. Temperatury na terenie Brazylii osi\u0105gaj\u0105 \u015bredni\u0105 warto\u015b\u0107 25 st. Celsjusza. Ro\u015blinno\u015b\u0107 stanowi\u0105 na p\u00f3\u0142nocy lasy deszczowe, w centrum tropikalne sawanny, a na po\u0142udniu lasy iglaste. Jak mo\u017cna oczekiwa\u0107 po tak zr\u00f3\u017cnicowanym ukszta\u0142towaniu powierzchni i klimacie, zr\u00f3\u017cnicowanie biologiczne Brazylii nale\u017cy do najwi\u0119kszych na \u015bwiecie - na jej terenach i w jej wodach \u017cyj\u0105 jaguary, oceloty, tapiry, mr\u00f3wkojady, leniwce, pancerniki, sarny, piranie, kajmany, papugi, ma\u0142py i tysi\u0105ce innych gatunk\u00f3w."
        },
        {
            "heading": "Kolonizacja portugalska",
            "text": "Pochodzenie pierwotnych mieszka\u0144c\u00f3w (nazywanych przez Portugalczyk\u00f3w indios) Brazylii nie jest znane. Najwcze\u015bniejsze ludzkie szcz\u0105tki pochodz\u0105 sprzed 10\u00a0000 lat i by\u0142y znalezione na wy\u017cynach Minas Gerais. Gdy na brzegach Ameryki wyl\u0105dowali Portugalczycy, istnia\u0142o tu ok. 2000 plemion tubylczych. Wiod\u0142y na po\u0142y koczowniczy tryb \u017cycia i utrzymywa\u0142y si\u0119 z \u0142owiectwa, rybo\u0142\u00f3wstwa, koczowniczego rolnictwa, wojen plemiennych i kanibalizmu. Ziemie te zosta\u0142y przej\u0119te przez Pedro Cabrala w kwietniu 1500 r., gdy flota, kt\u00f3r\u0105 chcia\u0142 przeprowadzi\u0107 wok\u00f3\u0142 Przyl\u0105dka Dobrej Nadziei, zosta\u0142a zepchni\u0119ta tak daleko na zach\u00f3d, \u017ce wyl\u0105dowa\u0142a w Ameryce Po\u0142udniowej. Podpisany w 1494 r. traktat z Tordesillas dzieli\u0142 Nowy \u015awiat mi\u0119dzy Hiszpani\u0119 (zach\u00f3d) a Portugali\u0119 (wsch\u00f3d) wzd\u0142u\u017c po\u0142udnika 46. Poniewa\u017c odkryta ziemia le\u017ca\u0142a w strefie portugalskiej, a o jej bogactwach wiele si\u0119 m\u00f3wi\u0142o, w 1532 r. powsta\u0142o tu pierwsze portugalskie osiedle.Odkrycie brezylki - g\u0119stego, pomara\u0144czowoczerwonego twardego drewna wysoko cenionego w produkcji barwnik\u00f3w oraz instrument\u00f3w muzycznych i mebli - sprawi\u0142o, \u017ce terenami tymi zainteresowa\u0142a si\u0119 korona. W 1534 r. kr\u00f3l Jan III promowa\u0142 prywatne przedsi\u0119wzi\u0119cia na tych ziemiach. W 1549 r. wyznaczy\u0142 gubernatora generalnego, a Brazylia oficjalnie sta\u0142a si\u0119 portugalsk\u0105 koloni\u0105. Podczas wojen z Francj\u0105 Portugalczycy powoli rozszerzali swoje terytoria na p\u00f3\u0142noc i po\u0142udnie, zajmuj\u0105c w 1567 r. Rio de Janeiro, a w 1615 Sao Luis. W 1680 r. zaj\u0119li ziemie wok\u00f3\u0142 Rio de la Plata, kt\u00f3re sta\u0142y si\u0119 ich najdalej wysuni\u0119tym na po\u0142udnie terytorium. W mi\u0119dzyczasie zdobyte zosta\u0142y brytyjskie i holenderskie twierdze w Amazonii. Szczepy tubylcze asymilowano, zniewalano lub eksterminowano.Do ko\u0144ca XVII w. Brazylia sta\u0142a si\u0119 najwa\u017cniejsz\u0105 i najwi\u0119ksz\u0105 z rozrzuconych po \u015bwiecie portugalskich kolonii. Poza brezylk\u0105 eksportowano stamt\u0105d g\u0142\u00f3wnie cukier, barwniki i przyprawy. By sprosta\u0107 rosn\u0105cemu \u015bwiatowemu zapotrzebowaniu na te dobra, Portugalia zacz\u0119\u0142a sprowadza\u0107 z Afryki niewolnik\u00f3w. Wkr\u00f3tce kraj ten sta\u0142 si\u0119 jednym z najcz\u0119\u015bciej handluj\u0105cych niewolnikami narod\u00f3w, a ich ilo\u015b\u0107 w Brazylii liczono w setkach tysi\u0119cy. W tym samym czasie na wzg\u00f3rzach i w d\u017cunglach tego regionu bezskutecznie poszukiwano z\u0142ota - dopiero w Minas Gerais znaleziono jego du\u017ce pok\u0142ady. Gor\u0105czka z\u0142ota przynios\u0142a tak wielkie zyski, \u017ce stolic\u0119 kolonii przeniesiono w 1763 r. z le\u017c\u0105cego na po\u0142udniu Salvador do Rio de Janeiro, by lepiej zarz\u0105dza\u0107 nowym bogactwem. Traktaty w Madrycie (1750), Pardo (1761) i Ildefonso (1777) ustali\u0142y ostatecznie granice Brazylii, za\u015b reformy kolonialne sprawi\u0142y, \u017ce pozosta\u0142a ona spokojn\u0105, bogat\u0105 i przynosz\u0105c\u0105 Portugalii zyski koloni\u0105."
        },
        {
            "heading": "Niepodleg\u0142o\u015b\u0107",
            "text": "W marcu 1808 r. portugalska rodzina kr\u00f3lewska wraz z ministrami przyby\u0142a do Rio de Janeiro, by schroni\u0107 si\u0119 w Brazylii po tym, jak ich ojczyzn\u0119 najecha\u0142y wojska Napoleona. Ksi\u0105\u017c\u0119 regent Jan, rz\u0105dz\u0105cy w imieniu swej matki, chorej psychicznie Marii I, uczyni\u0142 Rio swoj\u0105 stolic\u0105 i rz\u0105dzi\u0142 z miasta ca\u0142ym imperium. Gdy tam mieszka\u0142, stworzy\u0142 wszystkie ministerstwa suwerennego kraju, a tak\u017ce za\u0142o\u017cy\u0142 kr\u00f3lewsk\u0105 bibliotek\u0119, akademi\u0119 wojskow\u0105, mennic\u0119, drukarni\u0119 oraz szko\u0142\u0119 medyczn\u0105 i prawa. W 1815 r. Jan og\u0142osi\u0142 Brazyli\u0119 kr\u00f3lestwem r\u00f3wnym statusem imperium Portugalii. Po przegranej Francji pozosta\u0142 w Brazylii a\u017c do czasu, gdy wezwano go do kraju, by st\u0142umi\u0142 zamieszki. W kwietniu 1821 r. Jan uczyni\u0142 swego syna, Pedro, regentem. Ministrowie Pedra, z kt\u00f3rych wielu urodzi\u0142o si\u0119 w Brazylii, wzywali do og\u0142oszenia niepodleg\u0142o\u015bci. M\u0142ody regent we wrze\u015bniu 1822 r. og\u0142osi\u0142 niepodleg\u0142o\u015b\u0107 Brazylii, a w trzy miesi\u0105ce p\u00f3\u017aniej koronowa\u0142 si\u0119 na cesarza Pedra I. W 1825 r. rz\u0105d portugalski oficjalnie uzna\u0142 suwerenno\u015b\u0107 Brazylii, a w przeci\u0105gu kolejnego roku uczyni\u0142a to wi\u0119kszo\u015b\u0107 kraj\u00f3w europejskich."
        },
        {
            "heading": "Imperium",
            "text": "Pedro I i jego ministrowie pragn\u0119li dopilnowa\u0107, by Brazylii nie dotkn\u0119\u0142y niepokoje i bunty, kt\u00f3re dr\u0119czy\u0142y jej po\u0142udniowoameryka\u0144skich s\u0105siad\u00f3w. W tym celu stworzy\u0142 on now\u0105 konstytucj\u0119, jak na owe czasy niezwykle liberaln\u0105 i nowoczesn\u0105. Pedro jednak by\u0142 coraz bardziej zaj\u0119ty sprawami Portugalii i w 1831 r. abdykowa\u0142 na rzecz swego pi\u0119cioletniego syna, by m\u00f3c powr\u00f3ci\u0107 do Europy i odzyska\u0107 portugalsk\u0105 koron\u0119 dla swojej c\u00f3rki. Aby z\u0142agodzi\u0107 niepokoje polityczne i niezgod\u0119, jaka zapanowa\u0142a wskutek nag\u0142ego wyjazdu cesarza, syn Pedra zosta\u0142 w wieku 14 lat oficjalnie og\u0142oszony cesarzem, a w nieca\u0142y rok p\u00f3\u017aniej nast\u0105pi\u0142a jego koronacja jako Pedra II. Pi\u0119\u0107dziesi\u0119cioletnie rz\u0105dy nowego cesarza by\u0142y niezwykle post\u0119powe i o\u015bwiecone - by\u0142 to z\u0142oty wiek Brazylii w ka\u017cdej dziedzinie - polityki, ekonomii, przemys\u0142u, spo\u0142ecznej, kultury. Pod rz\u0105dami Pedra II kraj wygra\u0142 trzy wojny, poprawi\u0142 swoj\u0105 \u015bwiatow\u0105 reputacj\u0119, zmodernizowa\u0142 si\u0119, zreformowa\u0142 system monetarny i prawny, zr\u00f3\u017cnicowa\u0142 swoje rolnictwo i zni\u00f3s\u0142 niewolnictwo. To ostatnie sprawi\u0142o jednak, \u017ce cesarz straci\u0142 poparcie bogatej w ziemie szlachty. Ponadto starzej\u0105cy si\u0119 Pedro II coraz bardziej traci\u0142 kontakt z now\u0105 miejsk\u0105 klas\u0105 \u015bredni\u0105 i liberalnymi ruchami studenckimi, kt\u00f3re sta\u0142y si\u0119 owocem jego idea\u0142\u00f3w i dzia\u0142a\u0144. Cho\u0107 nadal by\u0142 szanowany i kochany przez sw\u00f3j lud, w listopadzie 1889 r. w wyniku bezkrwawego przewrotu wojskowego Pedro zosta\u0142 zdj\u0119ty z tronu i wprowadzono nowy ustr\u00f3j - republik\u0119. Dawny cesarz na zawsze pozosta\u0142 patriot\u0105 - wyje\u017cd\u017caj\u0105c na wygnanie do Europy, wyrazi\u0142 gor\u0105c\u0105 nadziej\u0119, \u017ce Brazylia stanie si\u0119 wielka i bogata."
        },
        {
            "heading": "Dyktatura",
            "text": "Genera\u0142 Manuel de Fonseca, kt\u00f3ry przewodzi\u0142 przewrotowi, zosta\u0142 prezydentem tymczasowym stoj\u0105cym na czele coraz bardziej zdominowanego przez wojskowych rz\u0105du. Wspierany g\u0142\u00f3wnie przez wojsko oraz bogatych plantator\u00f3w kawy ustanowi\u0142 republik\u0119, rozdzieli\u0142 pa\u0144stwo i Ko\u015bci\u00f3\u0142 oraz og\u0142osi\u0142 now\u0105 konstytucj\u0119. Zgodnie jednak z jej postanowieniami uznano go za niezdolnego do pe\u0142nienia obowi\u0105zk\u00f3w - gdy pr\u00f3bowa\u0142 pomin\u0105\u0107 zasady nowego prawodawstwa i rz\u0105dzi\u0107 z pomoc\u0105 dekret\u00f3w, rozgniewane spo\u0142ecze\u0144stwo zmusi\u0142o go do ust\u0105pienia z urz\u0119du. Zast\u0105pi\u0142 go wiceprezydent, r\u00f3wnie\u017c genera\u0142, kt\u00f3ry sp\u0119dzi\u0142 wiele czasu na t\u0142umieniu licznych wojskowych i monarchistycznych rewolt, ale zacz\u0105\u0142 te\u017c korzysta\u0107 z coraz bardziej przypominaj\u0105cych dyktatur\u0119 \u015brodk\u00f3w.W 1894 r. genera\u0142 Peixono niech\u0119tnie, cho\u0107 w pokojowej atmosferze, odda\u0142 prezydentur\u0119 w r\u0119ce pierwszego w historii piastuj\u0105cego ten urz\u0105d cywila, Prudente de Moraisa. By\u0142 on gubernatorem bogatego w kaw\u0119 stanu Sao Paulo, przez co nazwano go pierwszym z kawowych prezydent\u00f3w. Prezydenci ci, b\u0119d\u0105cy najcz\u0119\u015bciej bogatymi politykami i posiadaczami ziemskimi z Sao Paulo i Minas Gerais, pomogli zreformowa\u0107 gospodark\u0119, zmodernizowa\u0107 infrastruktur\u0119 kraju, utrzyma\u0107 pok\u00f3j i przeprowadzi\u0107 kraj przez niespokojne mi\u0119dzynarodowo czasy, stosuj\u0105c polityk\u0119 niemal ca\u0142kowitego izolacjonizmu. Czynili to jednak w spos\u00f3b wysoce niedemokratyczny - prawo g\u0142osu mia\u0142a tylko niewielka grupa posiadaczy ziemskich, fa\u0142szowanie wynik\u00f3w by\u0142o na porz\u0105dku dziennym, a regionalni polityczni bossowie rz\u0105dzili praktycznie bezkarnie, je\u015bli tylko wspierali urz\u0119duj\u0105cego aktualnie prezydenta.Okres kawowych prezydent\u00f3w zako\u0144czy\u0142y dwa wydarzenia. Pierwszym by\u0142 gwa\u0142towny spadek cen kawy podczas \u015bwiatowego kryzysu lat 30. XX w., a drugim wzrost wp\u0142yw\u00f3w ruchu z\u0142o\u017conego z kadet\u00f3w (tenentes). Korzystaj\u0105c z populistycznych technik tenentes g\u0142osili potrzeb\u0119 nie tyle demokracji, co reform i post\u0119pu. Niezachwianie wierzyli, \u017ce tylko wojsko mo\u017ce wprowadzi\u0107 nar\u00f3d w epok\u0119 wsp\u00f3\u0142czesn\u0105. Aby to zrobi\u0107, m\u0142odzi oficerowie planowali usun\u0105\u0107 cywilnych polityk\u00f3w, rozszerzy\u0107 zasi\u0119g dzia\u0142ania rz\u0105du federalnego, zmodernizowa\u0107 wojsko i wyeliminowa\u0107 regionalizm poprzez stworzenie silnego centralnego o\u015brodka w\u0142adzy.Kryzys i niepokoje spo\u0142eczne pozwoli\u0142y Getulio Vargasowi, pokonanemu w wyborach kandydatowi na prezydenta, z pomoc\u0105 tenentes przej\u0105\u0107 w\u0142adz\u0119 w pa\u0144stwie. Vargas mia\u0142 rz\u0105dzi\u0107 tymczasowo do chwili, gdy przeminie kryzys. Zamiast tego zamkn\u0105\u0142 on kongres, uniewa\u017cni\u0142 konstytucj\u0119 i uczyni\u0142 gubernatorami brazylijskich stan\u00f3w swoich poplecznik\u00f3w, w wi\u0119kszo\u015bci oficer\u00f3w wojskowych. Po nieudanym przewrocie komunistycznym w 1935 r., a nast\u0119pnie faszystowskim w 1938 r. re\u017cim Vargasa przerodzi\u0142 si\u0119 w ca\u0142kowit\u0105 dyktatur\u0119 znan\u0105 ze swych brutalnych metod dzia\u0142ania i cenzurowania prasy. Brazylia do\u0142\u0105czy\u0142a w 1942 r. do pa\u0144stw sprzymierzonych i aktywnie udziela\u0142a si\u0119 w ich szeregach, wysy\u0142aj\u0105c du\u017cy kontyngent wojsk l\u0105dowych do W\u0142och, a flot\u0119 na Atlantyk. Mimo \u017ce Brazylia by\u0142a dyktatur\u0105, Vargas nalega\u0142, by w uznaniu jej zas\u0142ug podczas II wojny \u015bwiatowej sta\u0142a si\u0119 ona jednym z pa\u0144stw za\u0142o\u017cycielskich ONZ.Boom gospodarczy spowodowany wojn\u0105 oraz presja mi\u0119dzynarodowa uczyni\u0142a jednak pozycj\u0119 Vargasa niemo\u017cliw\u0105 do utrzymania. W 1945 r. zosta\u0142 on usuni\u0119ty przez kolejny wojskowy przewr\u00f3t. \u201eWprowadzono na nowo\u201d demokracj\u0119 w taki sam spos\u00f3b, w jaki zosta\u0142a ona zawieszona 15 lat wcze\u015bniej. Jak na ironi\u0119, w 1950 r. Vargas zosta\u0142 wybrany na prezydenta, lecz 4 lata p\u00f3\u017aniej, podczas kryzysu politycznego pope\u0142ni\u0142 samob\u00f3jstwo. Po jego \u015bmierci u w\u0142adzy na kr\u00f3tko utrzymywa\u0142o si\u0119 kilka grup rz\u0105dz\u0105cych odznaczaj\u0105cych si\u0119 r\u00f3\u017cnorakimi osi\u0105gni\u0119ciami oraz korupcj\u0105. W 1964 r. cywilny rz\u0105d zosta\u0142 obalony przez kolejny wojskowy przewr\u00f3t. W 1968 r. junta wojskowa wprowadzi\u0142a pe\u0142n\u0105 dyktatur\u0119, kt\u00f3rej moc nadawa\u0142 Pi\u0105ty Dekret Instytucjonalny. Cho\u0107 metody rz\u0105d\u00f3w junty by\u0142y brutalne, nie mog\u0142y one r\u00f3wna\u0107 si\u0119 z tymi, kt\u00f3re stosowa\u0142y inne re\u017cimy na kontynencie. Promowa\u0142a ona ponadto kapitalizm, modernizacj\u0119 i wsp\u00f3\u0142prac\u0119 mi\u0119dzynarodow\u0105. Z tego powodu nawet w czasach represji cieszy\u0142a si\u0119 ona poparciem ni\u017cszej i \u015bredniej klasy."
        },
        {
            "heading": "Wsp\u00f3\u0142czesna Brazylia",
            "text": "W 1974 r. prezydentem zosta\u0142 genera\u0142 Ernesto Geisel, kt\u00f3ry natychmiast przyj\u0105\u0142 polityk\u0119 powolnego, stopniowego i bezpiecznego powrotu do rz\u0105d\u00f3w demokratycznych. Na przestrzeni wielu lat doprowadzi\u0142 do zako\u0144czenia praktyki torturowania wi\u0119\u017ani\u00f3w politycznych, cenzury prasy, a\u017c wreszcie samej junty, kiedy zni\u00f3s\u0142 Pi\u0105ty Dekret Instytucjonalny. Jego nast\u0119pca kontynuowa\u0142 ten proces, a w 1985 r. w wyniku pierwszych wolnych wybor\u00f3w prezydentem zosta\u0142 Jose Sarneya. Dzi\u0119ki stabilnemu rz\u0105dowi i kwitn\u0105cej gospodarce Brazylia jest od tego czasu wiod\u0105c\u0105 si\u0142\u0105 w sprawach regionalnych i krajem za\u0142o\u017cycielem takich organizacji jak Unia \u0141aci\u0144ska, Organizacja Pa\u0144stw Ameryka\u0144skich, Mercosur i Unia Narod\u00f3w Po\u0142udniowoameryka\u0144skich. U progu nowego tysi\u0105clecia Brazylia jest przygotowana na przyj\u0119cie podobnie wp\u0142ywowej roli na arenie globalnej."
        },
        {
            "heading": "Wsp\u00f3\u0142czesna Brazylia",
            "text": "W 1974 r. prezydentem zosta\u0142 genera\u0142 Ernesto Geisel, kt\u00f3ry natychmiast przyj\u0105\u0142 polityk\u0119 powolnego, stopniowego i bezpiecznego powrotu do rz\u0105d\u00f3w demokratycznych. Na przestrzeni wielu lat doprowadzi\u0142 do zako\u0144czenia praktyki torturowania wi\u0119\u017ani\u00f3w politycznych, cenzury prasy, a\u017c wreszcie samej junty, kiedy zni\u00f3s\u0142 Pi\u0105ty Dekret Instytucjonalny. Jego nast\u0119pca kontynuowa\u0142 ten proces, a w 1985 r. w wyniku pierwszych wolnych wybor\u00f3w prezydentem zosta\u0142 Jose Sarneya. Dzi\u0119ki stabilnemu rz\u0105dowi i kwitn\u0105cej gospodarce Brazylia jest od tego czasu wiod\u0105c\u0105 si\u0142\u0105 w sprawach regionalnych i krajem za\u0142o\u017cycielem takich organizacji jak Unia \u0141aci\u0144ska, Organizacja Pa\u0144stw Ameryka\u0144skich, Mercosur i Unia Narod\u00f3w Po\u0142udniowoameryka\u0144skich. U progu nowego tysi\u0105clecia Brazylia jest przygotowana na przyj\u0119cie podobnie wp\u0142ywowej roli na arenie globalnej."
        }
    ],
    "leader": {
        "name": "Pedro II",
        "subtitle": "Przyw\u00f3dca Brazylii",
        "lived": "1825-1891",
        "icon": "https://eyefyre.github.io/civvapi/images/leader_icons/pedro_ii.png",
        "trait": {
            "name": "Karnawa\u0142",
            "effect": "Generowana turystyka zwi\u0119kszana jest o 100% podczas z\u0142otych er. W czasie ich trwania wielcy arty\u015bci, muzycy i pisarze pojawiaj\u0105 si\u0119 o 50% szybciej."
        },
        "titles": [
            "Cesarz Brazylii"
        ],
        "historical_info": [
            {
                "heading": "Historia",
                "text": "Pedro II to pierwszy monarcha brazylijski urodzony w Brazylii. Podczas swego d\u0142ugiego panowania zapewni\u0142 ojczy\u017anie stabilizacj\u0119 i rozw\u00f3j, a tak\u017ce uczyni\u0142 z niej si\u0142\u0119 dominuj\u0105c\u0105 w Ameryce Po\u0142udniowej. Pedro II by\u0142 spokojnym i powa\u017cnym cz\u0142owiekiem, zazdro\u015bnie strzeg\u0142 niepodleg\u0142o\u015bci swego kraju, stawi\u0142 czo\u0142a pot\u0119dze Imperium Brytyjskiego i raczkuj\u0105cym Stanom Zjednoczonym, gdy pa\u0144stwa te pr\u00f3bowa\u0142y miesza\u0107 si\u0119 w sprawy regionu. Poprowadzi\u0142 Brazyli\u0119 do trzech wojen, zdoby\u0142 nowe terytorium i presti\u017c, a przy tym dba\u0142 o nieustanne unowocze\u015bnianie pa\u0144stwa. Zach\u0119ca\u0142 do produkcji kawy zamiast cukru i aktywnie sponsorowa\u0142 budow\u0119 dr\u00f3g, kolei, linii telegraficznych i podmorskiego kabla komunikacyjnego.Cho\u0107 imperator cieszy\u0142 si\u0119 popularno\u015bci\u0105 swego ludu, zosta\u0142 obalony w listopadzie 1889 r. przez grup\u0119 dow\u00f3dc\u00f3w wojskowych pragn\u0105cych stworzy\u0107 republik\u0119 rz\u0105dzon\u0105 przez dyktatora. Pedro II, jako niestrudzony patriota, wyruszaj\u0105c na wygnanie powiedzia\u0142, \u017ce \u201e\u017cyczy Brazylii osi\u0105gni\u0119cia wielko\u015bci i bogactwa\u201d."
            },
            {
                "heading": "M\u0142odo\u015b\u0107",
                "text": "Pedro, urodzony w grudniu 1825 r. w Rio de Janeiro, by\u0142 synem Pedra I i jego austriackiej \u017cony Marii Leopoldyny Habsburg. Zosta\u0142 drugim i ostatnim cesarzem Brazylii. Sprawowa\u0142 rz\u0105dy przez p\u00f3\u0142 wieku. Pedra wychowali i wyedukowali opiekunowie i guwernantki. W wymagaj\u0105cym programie jego nauczania po\u0142o\u017cono wielki nacisk na warto\u015bci etyczne i cechy osobowo\u015bci, kt\u00f3re odr\u00f3\u017cni\u0142yby Pedra od impulsywnego i nieodpowiedzialnego zachowania jego ojca. Jako jedyny m\u0119ski potomek Pedra I, kt\u00f3ry nie zmar\u0142 w wieku niemowl\u0119cym, zosta\u0142 og\u0142oszony cesarzem Pedrem II Brazylijskim w dniu abdykacji ojca w roku 1831 r., cho\u0107 na tronie zasiad\u0142 dopiero w wieku 14 lat, w lipcu 1840 r."
            },
            {
                "heading": "Rz\u0105dy",
                "text": "W trakcie swych rz\u0105d\u00f3w Pedro II przewodniczy\u0142 ponad 36 r\u00f3\u017cnym gabinetom, z kt\u00f3rych wi\u0119kszo\u015b\u0107 cieszy\u0142a si\u0119 szerokim poparciem spo\u0142ecznym. Pedro, bezpo\u015brednio lub poprzez rz\u0105d, sponsorowa\u0142 budow\u0119 pierwszej wybrukowanej drogi w Brazylii, \u201eUnido e Industria\u201d, \u0142\u0105cz\u0105cej Rio de Janeiro z Juiz de Fora, pierwszej linii kolejowej z Santos do Sao Paulo oraz pierwszej linii telefonicznej w 1877 r. Uczestniczy\u0142 ponadto w po\u0142o\u017ceniu pierwszego podmorskiego kabla telegraficznego \u0142\u0105cz\u0105cego Brazyli\u0119 z Europ\u0105, a tak\u017ce wyda\u0142 pierwszy brazylijski znaczek pocztowy.Stosunki zagraniczne nie uk\u0142ada\u0142y si\u0119 mu r\u00f3wnie dobrze, poniewa\u017c kilka kraj\u00f3w niepokoi\u0142o si\u0119 wzrostem znaczenia gospodarczego i politycznego Brazylii. Dwa pomniejsze incydenty sprowokowa\u0142y Brytyjczyk\u00f3w do wydania Kr\u00f3lewskiej Marynarce Wojennej rozkazu zatrzymania brazylijskich statk\u00f3w kupieckich jako odszkodowania. Pedro odpowiedzia\u0142 na to mobilizacj\u0105 wojska, zmuszaj\u0105c Brytyjczyk\u00f3w do z\u0142agodzenia stanowiska i zaproponowania porozumienia pokojowego w 1863 r. Zaraz potem trwaj\u0105ca od roku niewypowiedziana wojna z Urugwajem zako\u0144czy\u0142a si\u0119 brazylijsk\u0105 okupacj\u0105 miast Salto i Paisandu. Tu\u017c po zako\u0144czeniu tego konfliktu Paragwaj uderzy\u0142 na Brazyli\u0119, lecz wojna zako\u0144czy\u0142a si\u0119 bezwarunkowym zwyci\u0119stwem tej ostatniej. Konflikt z Ko\u015bcio\u0142em katolickim (lata 1872-1875) zosta\u0142 rozstrzygni\u0119ty na drodze negocjacji, ale Pedro utraci\u0142 poparcie kleru.Dyplomatyczne zwyci\u0119stwo nad Wielk\u0105 Brytani\u0105 i zwyci\u0119stwa militarne nad Urugwajem i Paragwajem zapewni\u0142y Pedrowi II olbrzymi\u0105 popularno\u015b\u0107 w\u015br\u00f3d ludu. Pragn\u0105\u0142 on wykorzysta\u0107 to do przeprowadzenia najwa\u017cniejszej z reform: wyzwolenia brazylijskich niewolnik\u00f3w. Cesarz uwa\u017ca\u0142 niewolnictwo za ostatni\u0105 wielk\u0105 przeszkod\u0119 stoj\u0105c\u0105 na drodze Brazylii ku \u201eepoce nowoczesno\u015bci\u201d. Od 1871 r. stopniowo wprowadza\u0142 prawa, kt\u00f3re doprowadzi\u0142y do uwolnienia oko\u0142o 700 tys. niewolnik\u00f3w, ale ich w\u0142a\u015bciciele nie otrzymali \u017cadnych rekompensat. To odebra\u0142o monarsze poparcie mo\u017cnych i szlachty i w konsekwencji doprowadzi\u0142o Pedra do zguby."
            },
            {
                "heading": "Obalenie",
                "text": "Pewien uwielbienia swego ludu, Pedro postanowi\u0142 spe\u0142ni\u0107 swe \u017cyciowe marzenia o podr\u00f3\u017cach. Jego d\u0142ugie nieobecno\u015bci sprawi\u0142y, \u017ce coraz bardziej oddala\u0142 si\u0119 od tej cz\u0119\u015bci brazylijskiego spo\u0142ecze\u0144stwa, kt\u00f3r\u0105 si\u0119 opiekowa\u0142, czyli od rosn\u0105cej klasy \u015bredniej mieszczan i nowego pokolenia student\u00f3w wolnomy\u015blicieli. Utraci\u0142 te\u017c poparcie kleru, klas wy\u017cszych i wojska.Cho\u0107 gmin kocha\u0142 Pedra, w listopadzie 1889 r. dosz\u0142o do bezkrwawego przewrotu wojskowego, w wyniku kt\u00f3rego musia\u0142 abdykowa\u0107 i zgodzi\u0107 si\u0119 na powstanie republiki. Starzej\u0105cy si\u0119 i schorowany emigrowa\u0142 do Europy, a dwa lata p\u00f3\u017aniej zmar\u0142 w Pary\u017cu. Francja zapewni\u0142a mu kr\u00f3lewski pogrzeb. W 1925 r. jego szcz\u0105tki zosta\u0142y przewiezione do Brazylii i z\u0142o\u017cone w katedrze w Petropolis, kt\u00f3r\u0105 ufundowa\u0142."
            },
            {
                "heading": "Os\u0105d historyczny",
                "text": "Pedro odziedziczy\u0142 imperium stoj\u0105ce na skraju przepa\u015bci, ale uda\u0142o mu si\u0119 przekszta\u0142ci\u0107 Brazyli\u0119 we wschodz\u0105c\u0105 pot\u0119g\u0119 w zmieniaj\u0105cym si\u0119 \u015bwiecie, \u201edrug\u0105 wielk\u0105 pot\u0119g\u0119 Ameryk\u201d. Jego ojczyzna odr\u00f3\u017cnia\u0142a si\u0119 od swych po\u0142udniowoameryka\u0144skich s\u0105siad\u00f3w polityczn\u0105 stabilizacj\u0105, wolno\u015bci\u0105 s\u0142owa, respektowaniem praw obywatelskich, kwitn\u0105c\u0105 gospodark\u0105 i bogat\u0105 kultur\u0105. Prawdopodobnie jego najwi\u0119kszym osi\u0105gni\u0119ciem by\u0142a pokojowa abolicja niewolnictwa w Brazylii, przeprowadzona mimo pot\u0119\u017cnych politycznych i gospodarczych przeciwno\u015bci. Pedro by\u0142 erudyt\u0105, hojnie wspiera\u0142 brazylijsk\u0105 edukacj\u0119, sztuk\u0119 i nauk\u0119. Zosta\u0142 obalony, gdy cieszy\u0142 si\u0119 wielkim poparciem ludu i znajdowa\u0142 si\u0119 u szczytu popularno\u015bci. Wielu Brazylijczyk\u00f3w uwa\u017ca go za bohatera, symbol narodowy i uosobienie \u201eojca narodu\u201d."
            }
        ]
    }
}