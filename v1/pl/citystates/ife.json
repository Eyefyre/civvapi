{
    "id": 48,
    "name": "Ife",
    "historical_info": "Jak g\u0142osz\u0105 pradawne legendy, \u015bwi\u0119te miasto Ife jest miejscem, z kt\u00f3rego pochodz\u0105 Jorubowie, najwi\u0119ksza grupa etniczna w Zachodniej Afryce. Wedle ich mitologii Ife jest miejscem, w kt\u00f3rym Oduduwa, brat najwy\u017cszego b\u00f3stwa - Obatali - zst\u0105pi\u0142 z niebios i rzuci\u0142 na pradawny ocean garstk\u0119 ziemi, tworz\u0105c w ten spos\u00f3b l\u0105d, na kt\u00f3rym stan\u0119\u0142o miasto. W j\u0119zyku Jorub\u00f3w \u201eife\u201d znaczy \u201erozrost\u201d, a miasto jest wed\u0142ug nich nie tylko kolebk\u0105 ich ludu, ale ludzko\u015bci w og\u00f3le.Jakakolwiek by\u0142aby prawda o jego za\u0142o\u017ceniu, w XI w. n.e. Ife by\u0142o stolic\u0105 dobrze prosperuj\u0105cego kr\u00f3lestwa zajmuj\u0105cego tereny obecnej Nigerii. W przeci\u0105gu stulecia zacz\u0119\u0142o ono wywiera\u0107 istotny religijny i polityczny wp\u0142yw na okolic\u0119, zw\u0142aszcza na rz\u0105dzone przez lud Edo kr\u00f3lestwo Benin le\u017c\u0105ce na po\u0142udniowym wschodzie. Cho\u0107 inne miasta Jorub\u00f3w - Benin i Oto - mia\u0142y wkr\u00f3tce sta\u0107 si\u0119 istotniejszymi politycznie o\u015brodkami, Ife pozosta\u0142o centrum religijnym. Unikn\u0119\u0142o ono atak\u00f3w muzu\u0142ma\u0144skich Fulan\u00f3w, kt\u00f3rzy zniszczyli Oyo, lecz os\u0142abi\u0142 je toczony w latach 20. XIX w. sp\u00f3r o kontrol\u0119 nad handlem niewolnikami z le\u017c\u0105cym na po\u0142udniowy zach\u00f3d Owu. W 1882 r. du\u017ca cz\u0119\u015b\u0107 Ife zosta\u0142a zniszczona przez sprzymierzon\u0105 armi\u0119 lud\u00f3w Modakeke i Ibadan, kt\u00f3ra spl\u0105drowa\u0142a \u015bwi\u0119te miasto.Cho\u0107 Ife pozosta\u0142o dla Jorub\u00f3w \u015bwi\u0119tym miastem, do 1900 r. przesta\u0142o ono pe\u0142ni\u0107 jak\u0105kolwiek polityczn\u0105 rol\u0119. Po wojnach napoleo\u0144skich Brytyjczycy za\u0142o\u017cyli na wybrze\u017cach Afryki Zachodniej liczne porty i plac\u00f3wki handlowe. W 1885 r. ich roszczenia co do zachodnioafryka\u0144skiej strefy wp\u0142yw\u00f3w zosta\u0142y formalnie uznane przez inne pot\u0119gi europejskie, a rok p\u00f3\u017aniej powsta\u0142a Kr\u00f3lewska Kompania Nigru. Nigeria pozosta\u0142a cz\u0119\u015bci\u0105 Imperium Brytyjskiego a\u017c do chwili uzyskania niepodleg\u0142o\u015bci w 1960 r. W epoce kolonialnej Ife by\u0142o powszechnie ignorowane, wyj\u0105tek stanowili tylko europejscy uczeni i jorubscy pielgrzymi.",
    "category": "Religijne pa\u0144stwa-miasta"
}