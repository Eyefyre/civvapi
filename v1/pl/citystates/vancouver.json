{
    "id": 31,
    "name": "Vancouver",
    "historical_info": "Gdy brytyjski kapitan George Vancouver w 1792 r. l\u0105dowa\u0142 w Point Grey, ludno\u015b\u0107 tego regionu zamieszkiwa\u0142a Wybrze\u017ce P\u00f3\u0142nocno-Zachodnie ju\u017c od 10\u00a0tys. lat. W 1808 r. brytyjski kupiec Simon Fraser uda\u0142 si\u0119 w podr\u00f3\u017c w d\u00f3\u0142 nosz\u0105cej jego imi\u0119 rzeki a\u017c do Point Grey. W oparciu o meldunki Frasera i innych traper\u00f3w w 1827 r. Kompania Zatoki Hudsona zbudowa\u0142a Fort Langley, lecz okolice mimo to pozostawa\u0142y niemal niezamieszkane a\u017c do wybuchu gor\u0105czki z\u0142ota nad rzek\u0105 Fraser w 1858 r., kiedy ruszyli tam g\u00f3rnicy z Kalifornii i wschodniej Kanady.Trwalsze \u017ar\u00f3d\u0142o bogactwa sta\u0142o si\u0119 podstaw\u0105 do wi\u0119kszego wzrostu. Wzd\u0142u\u017c brzeg\u00f3w zatoki za\u0142o\u017cono liczne tartaki. W 1867 r. wok\u00f3\u0142 przybrze\u017cnej tawerny prowadzonej przez Gassy\u2019ego Deightona wyros\u0142o prymitywne osiedle Gastown. W 1884 r. posiadaj\u0105ce wspania\u0142\u0105 naturaln\u0105 przysta\u0144 miasteczko zosta\u0142o wybrane na zachodni\u0105 stacj\u0119 ko\u0144cow\u0105 Kolei Transkanadyjskiej. Nap\u0142yw imigrant\u00f3w, g\u0142\u00f3wnie Skandynaw\u00f3w i Szkot\u00f3w, doprowadzi\u0142 do tak gwa\u0142townego wzrostu liczby osiedli po\u0142o\u017conych nad zatok\u0105, \u017ce w kwietniu 1886 r. po\u0142\u0105czy\u0142y si\u0119 one i stworzy\u0142y miasto Vancouver.Po otwarciu w 1914 r. Kana\u0142u Panamskiego op\u0142acalny sta\u0142 si\u0119 przew\u00f3z ziarna i drewna z Vancouver bezpo\u015brednio na wschodnie wybrze\u017ce Ameryki P\u00f3\u0142nocnej i do Europy. Uko\u0144czenie w 1923 r. pirsu Ballantyne uczyni\u0142o miasto najbardziej zaawansowanym technologicznie portem w ca\u0142ej Wsp\u00f3lnocie Brytyjskiej. Po II wojnie \u015bwiatowej boom w Vancouver trwa\u0142, dzi\u0119ki czemu sta\u0142o si\u0119 ono \u00f3smym co do wielko\u015bci miastem w Kanadzie. Wzrost ruchu turystycznego na P\u00f3\u0142nocnym Pacyfiku sprawia, \u017ce z miejskiego portu regularnie kursuj\u0105 statki rejsowe - w 2011 r. by\u0142o ich 199. Niedawne badania i odkrycie ropy na Alasce oraz gazu ziemnego w zachodniej Kanadzie poskutkowa\u0142y powstaniem plan\u00f3w uczynienia Vancouver du\u017cym portem naftowo-gazowym.",
    "category": "Nadmorskie pa\u0144stwa-miasta"
}