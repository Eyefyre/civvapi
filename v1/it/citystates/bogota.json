{
    "id": 56,
    "name": "Bogot\u00e0",
    "historical_info": "Con le sue numerose universit\u00e0, biblioteche e musei, Bogot\u00e0 \u00e8 stata soprannominata \"l'Atene del Sud America\", un tributo al suo antico e ricco retaggio culturale. Fu fondata dallo spagnolo Gonzalo Jim\u00e9nez de Quesada, che nel 1536 d.C. condusse una spedizione di 500 conquistadores sul Rio Grande de la Magdalena in cerca dell'Eldorado. Dopo essersi scontrati con gli indigeni Muiscas, gli spagnoli saccheggiarono i tempi di Zaque Quemuenchatocha e Sogamoso, portando via smeraldi e oro. Ma nel marzo del 1537 erano rimasti solo 70 uomini, e Quesada decise di costruire un insediamento che fungesse da base su un altopiano nelle Ande Settentrionali, vicino a quello che sarebbe diventato noto come il fiume Bogot\u00e0. Nel 1553 fu costruita la piazza centrale e si inizi\u00f2 la costruzione della cattedrale e dei palazzi del governo. La citt\u00e0 divenne la capitale della colonia reale di Nuova Granada e rimase un viceregno finch\u00e9 non ottenne l'indipendenza con Simon Bolivar nel 1819. Negli anni seguenti fu capitale della \"Gran Colombia\" (fino al 1830), poi della Repubblica di Nuova Granada (1863), quindi degli Stati Uniti di Colombia fino al 1886, anno in cui nacque l'attuale Repubblica di Colombia.\r\nAttraverso tutti questi cambiamenti Bogot\u00e0 spicc\u00f2 come centro di cultura e istruzione della nazione, qualunque forma questa assumesse. Nel 1823 la biblioteca pubblica della citt\u00e0 fu espansa e modernizzata, diventando la Biblioteca Nazionale. Qualche anno dopo fu fondato un Museo Nazionale. La prima \"Scuola di Stato\", antesignana dell'Universit\u00e0 Nazionale della Colombia, fu fondata nel 1867. A causa del suo relativo isolamento, la citt\u00e0 divenne una mecca per scrittori e poeti che miravano a creare nuove correnti, distinte dalle tradizioni letterarie spagnole del Sud America: dalla met\u00e0 dell'Ottocento fino alla met\u00e0 del Novecento fu dimora di grandi scrittori come Jos\u00e9 Asunci\u00f3n Silva e Rafael Pombo. Nonostante periodi di agitazioni e guerre civili, la citt\u00e0 divenne anche la meta preferita dagli artisti; la Scuola Nazionale di Belle Arti fu fondata nel 1886. Il suo status come una delle citt\u00e0 culturalmente pi\u00f9 ricche del mondo \u00e8 stato ufficialmente riconosciuto nel 2007, quando l'UNESCO ha nominato Bogot\u00e0 capitale mondiale del libro, seconda nell'emisfero occidentale insieme alla canadese Montreal.",
    "category": "Citt\u00e0-stato acculturate"
}